{"chapter":{"1":{"verse":1,"text":"წიგნი შობისა იესუ ქრისტესი, ძისა დავითისი, ძისა აბრაჰამისი."},"2":{"verse":2,"text":"აბრაჰამ შვა ისაკ; ისაკ შვა იაკობ; იაკობ შვა იუდა და ძმანი მისნი;"},"3":{"verse":3,"text":"ხოლო იუდა შვა ფარეზ და ზარა თამარისგან; და ფარეზ შვა ესრომ; ესრომ შვა არამ;"},"4":{"verse":4,"text":"არამ შვა ამინადაბ; ამინადაბ შვა ნაასონ; ნაასონ შვა სალმონ;"},"5":{"verse":5,"text":"სალმონ შვა ბოოს რექაბისგან; ბოოს შვა იობედ რუთისგან; იობედ შვა იესე;"},"6":{"verse":6,"text":"იესე შვა დავით მეფე; დავით მეფემან შვა სოლომონ ურიაჲს ცოლისაგან;"},"7":{"verse":7,"text":"სოლომონ შვა რობოამ; რობოამ შვა აბია; აბია შვა ასა;"},"8":{"verse":8,"text":"ასა შვა იოსაფატ; იოსაფატ შვა იორამ; იორამ შვა ოზია; ოზია შვა იოათამ;"},"9":{"verse":9,"text":"იოათამ შვა აქაზ; აქაზ შვა ეზეკია;"},"10":{"verse":10,"text":"ეზეკია შვა მანასე; მანასე შვა ამონ; ამონ შვა იოსია;"},"11":{"verse":11,"text":"იოსია შვა იექონია და ძმანი მისნი ტყუეობასა მას ბაბილოვნელთასა."},"12":{"verse":12,"text":"შემდგომად ტყუეობისა მის ბაბილოვნისა იექონია შვა სალათიელ; სალათიელ შვა ზორობაბელ; ზორობაბელ შვა აბიუდ;"},"13":{"verse":13,"text":"აბიუდ შვა ელიაკიმ; ელიაკიმ შვა აზორ;"},"14":{"verse":14,"text":"აზორ შვა სადუკ; სადუკ შვა აქიმ; აქიმ შვა ელიუდ;"},"15":{"verse":15,"text":"ელიუდ შვა ელეაზარ; ელეაზარ შვა მატთან; მატთან შვა იაკობ;"},"16":{"verse":16,"text":"იაკობ შვა იოსებ, ქმარი მარიამისი, რომლისაგან იშვა იესუ, რომელსა ჰრქჳან ქრისტე."},"17":{"verse":17,"text":"ყოველი ნათესავი აბრაჰამისითგან ვიდრე დავითისამდე ნათესავი ათოთხმეტ; და დავითისითგან ვიდრე ტყუენვადმდე ბაბილოვნისა ნათესავი ათოთხმეტ; და ტყუენვითგან ბაბილოვნისაჲთ ვიდრე ქრისტესამდე ნათესავი ათოთხმეტ."},"18":{"verse":18,"text":"ხოლო იესუ ქრისტეს შობაჲ ესრეთ იყო, რამეთუ: თხოვილ იყო დედაჲ მისი მარიამ იოსებისა და ვიდრე შერთვადმდე მათა იპოვა იგი მიდგომილ სულისაგან წმიდისა."},"19":{"verse":19,"text":"ხოლო იოსებ, ქმარი ამისი, მართალი იყო და არა უნდა განმხილებაჲ მისი, იზრახა ფარულად განტევებაჲ მისი."},"20":{"verse":20,"text":"და ვითარ იგი ამას განიზრახვიდა ოდენ, აჰა ანგელოზი უფლისაჲ ჩუენებით გამოუჩნდა მას და ჰრქუა: იოსებ, ძეო დავითისო, ნუ გეშინინ მიყვანებად მარიამისა, ცოლისა შენისა, რამეთუ რომელი-იგი მისგან იშვეს, სულისაგან წმიდისა არს."},"21":{"verse":21,"text":"შვეს ძე, და უწოდიან სახელი მისი იესუ, რამეთუ მან იჴსნეს ერი თჳსი ცოდვათა მათთაგან."},"22":{"verse":22,"text":"ესე ყოველი იქმნა, რაჲთა აღესრულოს სიტყუაჲ იგი უფლისაჲ პირითა წინაჲსწარმეტყუელისაჲთა თქუმული:"},"23":{"verse":23,"text":"აჰა ქალწული მიუდგეს და შვეს ძე, და უწოდიან სახელი მისი ემმანუელ, რომელ არს თარგმანებით: ჩუენ თანა ღმერთი."},"24":{"verse":24,"text":"განიღჳძა იოსებ ძილისა მისგან და ყო ეგრე, ვითარცა უბრძანა მას ანგელოზმან უფლისამან, და წარიყვანა ცოლი თჳსი."},"25":{"verse":25,"text":"და არა იცოდა იგი, ვიდრემდე შვა ძე იგი მისი პირმშოჲ და უწოდა სახელი მისი იესუ."}},"meta":{"connection":"OGB","book_number":470,"chapter_number":1,"previous_chapter":{"connection":"OGB","book_number":460,"chapter":4},"next_chapter":{"connection":"OGB","book_number":470,"chapter":2}}}