{"chapter":{"1":{"verse":1,"text":"არა ხოლო ეგრე, არამედ ისმინენ, იობ, სიტყუანი ჩემნი. ყურად-იხუენ თქმულნი ჩემნი."},"2":{"verse":2,"text":"აჰა, ესერა, აღვაღე პირი ჩემი და იტყოდეს ენაჲ ჩემი, წმიდა არს გული ჩემი სიტყუათაგან, და გულისჴმის-ყოფამან ბაგეთა ჩემთამან წმიდად ცნას."},"3":{"verse":3,"text":""},"4":{"verse":4,"text":"სული საღმრთოჲ არს, რომელმან შემქმნა მე და სული ყოვლისა მპყრობელისაჲ, რომელი მასწავებს მე."},"5":{"verse":5,"text":"უკუეთუ ძალ-გიც, მომიგეთ მე სიტყუაჲ ამას ზედა, უკუეთუ არა, დამითმეთ მე."},"6":{"verse":6,"text":"დადეგ შენ ჩემდამო და მე შენდამი. თიჴისაგან შექმნილ ვართ მეცა და შენცა, მისვე თიჴისაგან დაბადებულ ვართ."},"7":{"verse":7,"text":"არა შიშმან ჩემმან შეგაძრწუნოს შენ, არცა ჴელმან ჩემმან დაგამძიმოს შენ."},"8":{"verse":8,"text":"ვითარმედ სთქუ ყურთა ჩემთა, ჴმაჲ სიტყუათა შენთაჲ მესმა."},"9":{"verse":9,"text":"რამეთუ იტყჳ: წმიდაჲ ვარი მე, და არა რაჲ მიცოდავს მე, უბრალო ვარ მე საქმითა, არა რაჲ უსჯულოჲ მიქმნიეს."},"10":{"verse":10,"text":"ბრალი ჩემ ზედა პოვა და შემრაცხა მე, ვითარცა მტუერი."},"11":{"verse":11,"text":"დაასხნა ჴუნდსა შინა ფერჴნი ჩემნი. დამიმარხნა ყოველნი გზანი ჩემნი."},"12":{"verse":12,"text":"რამეთუ აწ სთქუა: უკუეთუ მართალ ვარი მე და არა ისმინა? რამეთუ საუკუნე არს, რომელ-იგი კაცთა ზედა არს."},"13":{"verse":13,"text":"და იტყჳ: რასათჳს სასჯელისა ჩემისა სიტყუანი არა ისმინნა?"},"14":{"verse":14,"text":"ერთჯერღა თქუა უფალმან, ხოლო მეორედ ჩუენებით,"},"15":{"verse":15,"text":"ანუ სწავლასა ღამისასა, ვითარ-იგი მას ჟამსა დაეცის კაცთა ზედა ბოროტი შიში ძილსა შინა, საწოლსა ზედა."},"16":{"verse":16,"text":"მაშინ გამოაცხადნეს გონებანი კაცთანი, სახითა შიშისაჲთა ესევითარითა შეაშინა იგინი,"},"17":{"verse":17,"text":"რათა მოაქციოს კაცი სიცრუვისაგან, და ჴორცნი მისნი დაცემისაგან იჴსნნა"},"18":{"verse":18,"text":"და ჰრიდა სულსა მისსა სიკუდილისაგან, რათა არა დაეცეს იგი ბრძოლასა შინა."},"19":{"verse":19,"text":"მერმე კუალად ამხილა მას სნეულებითა სარეცელთა ზედა. და სიმრავლე ძუალთა მისთა დააბუშვა,"},"20":{"verse":20,"text":"უკუეთუ საჭმელი საზრდელისა ვერ ჴელ-ეწიფების მიღებად და სულსა მისსა საზრდელისა გული უთქმიდეს,"},"21":{"verse":21,"text":"ვიდრემდე დალპენ ჴორცნი მისნი და გამოაჩინნეს ძუალნი მისნი ცუდნი."},"22":{"verse":22,"text":"მიეახლა სული მისი სიკუდილსა და ცხორებაჲ მისი ჯოჯოხეთსა."},"23":{"verse":23,"text":"იყვნენღა თუ ათასნი ანგელოზნი მაკუდინებელნი, ერთმანცა მათგანმან ვერ წყლას იგი."},"24":{"verse":24,"text":"უკუეთუ ცნას გულითა თჳსითა მოქცევად უფლისა, და უთხრას კაცსა ბრალი თჳსი, და გონებაჲ თჳსი აჩუენოს და თავს-იდვას, რათა არა შევარდეს იგი სიკუდილსა."},"25":{"verse":25,"text":"და განაახლნეს ჴორცნი მისნი, ვითარცა საგოზლითა კედელი, და ძუალნი მისნი აღავსნეს ტჳნითა. და მოაჩჩუნეს სხეულნი მისნი, ვითარცა ყრმისა ჩჩჳლისანი, და კუალად მოაგოს იგი განმამაკაცებული კაცთა შორის."},"26":{"verse":26,"text":"ილოცოს უფლისა მიმართ, და შეისმინოს მისი, და შევიდეს იგი მხიარულითა პირითა აღსაარებით, და მიაგოს კაცთა სიმართლე."},"27":{"verse":27,"text":"მაშინ აბრალებდეს კაცი თჳთ თავსა თჳსსა და იტყოდის: რასა-ესე ვიქმოდე, და არა, ვითარ-იგი ვღირდი, მტანჯა მე, რავდენ-იგი შევსცოდე."},"28":{"verse":28,"text":"იჴსენ სული ჩემი, რათა არა შევიდეს განსარყუნელად, და ცხორებამან ჩემმან ნათელი იხილოს,"},"29":{"verse":29,"text":"აჰა, ესერა, ყოველი ესე უქმნიეს ძლიერსა მას, სამი გზაჲ არს კაცისა თანა,"},"30":{"verse":30,"text":"არამედ იჴსნა სული ჩემი სიკუდილისაგან, რათა ცხორებაჲ ჩემი ნათელსა შინა აქებდეს მას."},"31":{"verse":31,"text":"ყურად-იღე, იობ, და ისმინე ჩემი. დადუმენ და მე ვიტყოდე:"},"32":{"verse":32,"text":"უკუეთუ არიან სიტყუანი, მომიგე მე, იტყოდე, მნებავს განმართლებაჲ შენი!"},"33":{"verse":33,"text":"უკუეთუ არა, შენ ისმინე ჩემი, დადუმენ და მე გასწაო შენ სიბრძნე."}},"meta":{"connection":"OGB","book_number":220,"chapter_number":33,"previous_chapter":{"connection":"OGB","book_number":220,"chapter":32},"next_chapter":{"connection":"OGB","book_number":220,"chapter":34}}}