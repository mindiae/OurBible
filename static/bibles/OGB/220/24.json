{"chapter":{"1":{"verse":1,"text":"რაჲსათჳსმე უფალი დაავიწყდა ზუავთა."},"2":{"verse":2,"text":"და უღმრთონი საზღვართა გარდაჴდეს, სამწყსოჲ <n>[!]</n> მწყემსითურთ წარიტაცეს."},"3":{"verse":3,"text":"და კარაული ობლისაჲ წარიბეს და ჴარი ქურივისაჲ დაიჴუთეს."},"4":{"verse":4,"text":"გარდაადგინეს უძლურნი გზისაგან სიმართლისა. და ერთბამად დაეფარნეს მშჳდნი ქუეყანისანი."},"5":{"verse":5,"text":"და იქმნნეს იგინი, ვითარცა კანჯარნი ველსა. ჩემთჳს გამოვიდეს მათნი იგი საქმენი; დასტკბნა მას პური ჭაბუკთა მიმართ."},"6":{"verse":6,"text":"ყანაჲ უწინარეს ჟამისა, რომელ არა მათი იყო, მოიმკეს. უძლურნი იგი უღმრთოთა მათ ვენაჴსა უსასყიდლოდ და უზომობით იქმნევდეს."},"7":{"verse":7,"text":"და მრავალნი შიშუელნი დააწვინნეს თჳნიერ სამოსლისა და საფარველი გუამისა მათისაჲ მოუღეს."},"8":{"verse":8,"text":"ცუარისაგან მთათასა დაელტნენ და, რამეთუ არა აქუნდა მათ საფარველი, კლდეთა შინა დაეყუდნეს."},"9":{"verse":9,"text":"წარიტაცნეს ობოლნი ძუძუთაგან და დავრდომილნი დაამდაბლნეს,"},"10":{"verse":10,"text":"შიშუელნი დააწვინნეს იგინი სიცრუვით, მშიერთა პური მოუღეს."},"11":{"verse":11,"text":"იწროთა შინა სიცრუვით უმზირდეს და გზაჲ სიმართლისაჲ არა იცოდეს."},"12":{"verse":12,"text":"რომელნი ქალაქთაგან და სახლთაგან გამოასხნეს, სულთა ყრმათა ჩჩჳლთ სულ-შეითქუნეს დიდად და თავადმან რასათჳს ამათი მოხედვა არა ყო?"},"13":{"verse":13,"text":"ქუეყანასა ზედა ვიდრე იყვნეს იგინი და არა იცნნეს გზანი სიმართლისანი, არცა ალაგთა მისთა ვიდოდეს."},"14":{"verse":14,"text":"იცნოდა საქმენი მათნი და მისცნა იგინი ბნელსა. და ღამე იყოს ვითარცა მპარავი."},"15":{"verse":15,"text":"და თუალთა მრუშეთამან იხილოს ბნელი, თქუას: არამე იხილოსმე თუალმან, რამეთუ საფარველი პირისაჲ დადვა?"},"16":{"verse":16,"text":"დათხარა ღამე გუერდი სახლისა, დღისი დაჰბეჭდნეს თავთა თჳსთა, ვერ გულისჴმა-ყვეს ნათელი,"},"17":{"verse":17,"text":"რამეთუ ერთბამად განთიად მათ ზედა მოიწია აჩრდილი სიკუდილისაჲ."},"18":{"verse":18,"text":"სულმცირე არს იგი წინა პირსა წყლისასა. წარწყმედილ იყავნ ნაწილი მისი ქუეყანასა ზედა გამოჩნდინ ნერგი მათი ქუეყანასა ზედა განჴმელი,"},"19":{"verse":19,"text":"რამეთუ მჭელეული ობლისაჲ მისტაცეს, ამისთჳს მოიჴსნნეს ცოდვანი მათნი და, ვითარცა არმური ცუარისაჲ უჩინო იქმნა."},"20":{"verse":20,"text":"მოეგენ მას, რაჲცა-იგი ქმნა, შეიმუსრენ ყოველნი ცრუჲ, ვითარცა ხე, უკურნებელად,"},"21":{"verse":21,"text":"რამეთუ ბერწსა მას არა კეთილი უყვეს და უცოლოჲ იგი არა შეიწყალეს."},"22":{"verse":22,"text":"გულისწყრომით დაამჴუნა უძლურნი იგი, აღ-ღა-თუ-დგეს, ნუვე ჰრწამნ ცხორებაჲ თჳსი."},"23":{"verse":23,"text":"და-რაჲ-სნეულდეს, ნუ ესავნ სიცოცხლესა, არამედ დაეცნეს სენითა, რამეთუ მრავალთა ბოროტი უყო სიმაღლემან მისმან."},"24":{"verse":24,"text":"და დაჭნა, ვითარცა მოლოქი სიცხესა და ვითარცა თავი ჴუვილისაჲ წუელისაგან, რომელი თჳთ დავარდეს."},"25":{"verse":25,"text":"უკუეთუმცა იყოს, რომელმან ჰრქუას, ვითარმედ: ნაცილად ვიტყოდე მე ამას, და დასხენინ ცუდად სიტყუანი ჩემნი."}},"meta":{"connection":"OGB","book_number":220,"chapter_number":24,"previous_chapter":{"connection":"OGB","book_number":220,"chapter":23},"next_chapter":{"connection":"OGB","book_number":220,"chapter":25}}}