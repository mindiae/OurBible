{"chapter":{"1":{"verse":1,"text":"და ამას ზედა შემიძრწუნდა გული ჩემი და განვარდა ადგილით თჳსით."},"2":{"verse":2,"text":"ისმინე სმენაჲ რისხვისა გულისწყრომისა უფლისაჲ და სიტყუაჲ პირისა მისისაგან გამოვიდეს."},"3":{"verse":3,"text":"ქუეშე ყოველსა ცასა დასაბამი მისი და ნათელი მისი ფრთეთა ზედა ქუეყანისათა."},"4":{"verse":4,"text":"კუალსა მისსა შემდგომად დაღადებდეს ჴმითა და იქუხოს ჴმითა რისხვისა მისისაჲთა. და არა ცვალნეს იგინი, რამეთუ გესმეს ჴმაჲ მისი."},"5":{"verse":5,"text":"იქუხოს ძლიერმან მან ჴმითა თჳსითა საკჳრველად, რომელნი ქმნნა საქმენი დიდ-დიდნი, რამეთუ არა ვიცოდეთ."},"6":{"verse":6,"text":"უბრძანოს თოვლსა ყოფად ქუეყანასა ზედა და ზამთარი წჳმათა ძლიერებისა მისისათაჲ."},"7":{"verse":7,"text":"ჴელთა ყოვლისა კაცისათა დაჰბეჭდოს, რათა ცნას ყოველმან კაცმან თჳსი იგი უძლურებაჲ."},"8":{"verse":8,"text":"შევიდენ მჴეცნი ქუეშე საფარველსა, და იყოფოდეს საწოლსა მათსა ზედა."},"9":{"verse":9,"text":"საუნჯეთაგან მოუჴდენ სალმობანი, მთათა მწუერვალთაბან ყინელი,"},"10":{"verse":10,"text":"და ქარისაგან ძლიერისა მოსცეს ნეფხუაჲ, შეკრიბნეს წყალნი, ვითარცა ჰნებავნ."},"11":{"verse":11,"text":"და რჩეულთა მისთა მოჰფინის ღრუბელი, განაბნიის ღრუბელი ნათლითა მისითა."},"12":{"verse":12,"text":"და თავადმან სიმრგულე მისი გარემოაქციის ენთიებულათოთ საქმედ მათა ყოველივე, რავდენი ამცნო მათ, ესენი ბრძანებულ არიან მის მიერ ქუეყანასა ზედა,"},"13":{"verse":13,"text":"გინათუ ველსა, გინათუ ქუეყანასა მისსა, გინათუ წყალობად პოოს იგი."},"14":{"verse":14,"text":"ყურად-იღე ესე, იობ, დადეგ და ისწავე ძალი უფლისაჲ,"},"15":{"verse":15,"text":"ხოლო ესე უწყი, რამეთუ ღმერთმან დაამტკიცნა საქმენი თჳსნი: ნათელი შექმნა ბნელისაგან."},"16":{"verse":16,"text":"და იცის განკითხვაჲ ღრუბელთაჲ, განსაკჳრვებელი დაცემაჲ მრავალთაჲ."},"17":{"verse":17,"text":"ხოლო სამოსელი შენი ტფილ, და დაყუდნეს ქუეყანასა ზედა."},"18":{"verse":18,"text":"სიმტკიცე მის თანა სიძუელედ, ძლიერ არიან, ვითარცა ხილვაჲ მოფენისა წყალთაჲ."},"19":{"verse":19,"text":"აწ რაჲსათჳს არს ესე? მასწავე მე, რა ვჰრქუათ მას, და დავდუმნეთ მრავალისაგან სიტყჳსა."},"20":{"verse":20,"text":"ანუ წიგნი, ნუ და მიწგნობარი წინამიდგს მე, რათა კაცისათჳს წინამდგომელისა დავდუმნე?"},"21":{"verse":21,"text":"ხოლო ყოველთა ვერსახილველ არს ნათელი, ბრწყინვალე არს დაძუელებადთა შორის, ვითარცა-იგი მის წინაშე ღრუბელთა ზედა."},"22":{"verse":22,"text":"ჩრდილოთ ღრუბელნი ოქროფერნი, ამათ ყოველთა ზედა დიდ არს დიდებაჲ და პატივი ყოვლისა მპყრობელისაჲ."},"23":{"verse":23,"text":"და არა ვის ვპოებთ სხუასა მსგავსსა მისსა ძლიერებითა, რომელი-იგი სიმართლისა მსაჯული არს. არა ჰგონება, ვითარმცა ისმინა მისი?"},"24":{"verse":24,"text":"ამისთჳს ეშინოდის მისა კაცთა და ეშინოდის მისა ბრძენთა გულითა. შემდგომად დადუმებისა მის ელიუსისა სიტყუათა ამათ."}},"meta":{"connection":"OGB","book_number":220,"chapter_number":37,"previous_chapter":{"connection":"OGB","book_number":220,"chapter":36},"next_chapter":{"connection":"OGB","book_number":220,"chapter":38}}}