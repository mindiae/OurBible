{"chapter":{"1":{"verse":1,"text":"რამეთუ არს ადგილი ვეცხლისაჲ, ვინაჲ იქმნების, და ადგილი ოქროჲსაჲ, ვინაჲ გამოვალს,"},"2":{"verse":2,"text":"რამეთუ რკინაჲ ქუეყანით იქმნების და სპილენძი, ვითარცა ქვაჲ გამოიკუერვის."},"3":{"verse":3,"text":"წესი დაუდვა ბნელსა და ყოველი დასასრული მან გამოიკითხოს, ლოდი ბნელისაჲ და აჩრდილი სიკუდილისაჲ."},"4":{"verse":4,"text":"განკუეთაჲ ჴევისაჲ მტუერისაგან, ხოლო რომელთა დაივიწყნეს გზანი მართალნი, მოუძლურდეს კაცთაგან."},"5":{"verse":5,"text":"ქუეყანისაგან გამოვიდეს პური, ქუეშე მისსა იქცევის, ვითარცა ცეცხლი."},"6":{"verse":6,"text":"ადგილი საფირონისაჲ ქვანი მისნი და მიწად ოქროჲ მისი."},"7":{"verse":7,"text":"ალაგნი მისნი არა იცნის მფრინველმან და არა იხილა იგი თუალმან ორბისამან."},"8":{"verse":8,"text":"არა დათრგუნეს იგი ძეთა ლაღთათა, არა წარვლო ლომმან."},"9":{"verse":9,"text":"კლდისა მწუერვალთა ზედა განიპყრნა ჴელნი მისნი და დააქცინა საფუძველითგან მთანი ძნელნი."},"10":{"verse":10,"text":"მოქცევნი მდინარეთანი განხეთქნა, ყოველი პატიოსანი იხილა."},"11":{"verse":11,"text":"და სიღრმენი მდინარეთანი გამოაჩინნა და გამოაცხადა ძალი თჳსი ნათლად."},"12":{"verse":12,"text":"ხოლო სიბრძნე ვინაჲ იპოვა? ანუ რომელი ადგილი არს მეცნიერებისა?"},"13":{"verse":13,"text":"არა იცის კაცმან გზაჲ მისი, არცა იპოების კაცთა შორის."},"14":{"verse":14,"text":"უფსკრულმან თქუა: არა არს ჩემ შორის, და ზღუამან თქუა: არა არს ჩემ თანა."},"15":{"verse":15,"text":"არა სცეს შეყენება მის წილ, ვერცა ესწორების მას ვეცხლი ნაცვალად მისა,"},"16":{"verse":16,"text":"ვერცა ესწოროს მას ოქროჲ ოფაზისაჲ: ფრცხილი, ანთრაკი და საფირონი,"},"17":{"verse":17,"text":"ვერცა ესწოროს მას ოქროჲ და მანი და ნაცვალად მისა ჭურჭელი ოქროჲსაჲ,"},"18":{"verse":18,"text":"განსაცხრომელი და მდაბალი არა მოიჴსენოს, და მოიზიდე სიბრძნე უფროს შინაგანისა."},"19":{"verse":19,"text":"არა ესწოროს მას პაზიონი ჰინდოეთისა, ოქროსა თანა წმიდისა ვერ შეესწოროს."},"20":{"verse":20,"text":"ხოლო სიბრძნე ვინაჲ იპოვა? ანუ სადა იყოს ადგილი გულისჴმისყოფისა?"},"21":{"verse":21,"text":"დაავიწყდა ყოველსა კაცსა და მფრინველთაგან ცისათა დავფარა."},"22":{"verse":22,"text":"წარსაწყმედელმან და სიკუდილისამან თქუეს, ვითარმედ: გუასმიეს მისი სიკეთე."},"23":{"verse":23,"text":"უფალმან კეთილად დაამტკიცა გზაჲ მისი."},"24":{"verse":24,"text":"და მან თავადმან იცის ადგილი მისი, რამეთუ იგი ყოველსავე, რაჲ-არს ცასა ქუეშე, ხედავს და იცის ყოველივე,"},"25":{"verse":25,"text":"რავდენი ქმნა ქუეყანასა ზედა ქართა სასწორი და წყალთა საწყევო,"},"26":{"verse":26,"text":"ოდეს ქმნა ესრეთ, იხილა და განრაცხნა და გზაჲ განმარტებით ჴმითა"},"27":{"verse":27,"text":"მაშინ იხილა და გამოთქუა იგი, გაჰმზადა, გამოიკულია იგი,"},"28":{"verse":28,"text":"და ჰრქუა კაცსა: აჰა, ესერა, ღმრთისმსახურება არს სიბრძნე, ხოლო განშორებაჲ ბოროტისაგან არს მეცნიერებაჲ."}},"meta":{"connection":"OGB","book_number":220,"chapter_number":28,"previous_chapter":{"connection":"OGB","book_number":220,"chapter":27},"next_chapter":{"connection":"OGB","book_number":220,"chapter":29}}}