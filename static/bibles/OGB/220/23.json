{"chapter":{"1":{"verse":1,"text":"მიუგო იობ და ჰრქუა:"},"2":{"verse":2,"text":"და აწ, ესერა, მე თჳთ უწყი, რამეთუ ჴელთა ჩემთაგან არს მხილებაჲ ჩემი და ჴელი მისი მძიმე იქმნა ჩემ ზედა სულთქმითა."},"3":{"verse":3,"text":"ვინმე უკუე ცნას, ვითარმედ ვპოვო იგი და მოვიდეს სრულიად?"},"4":{"verse":4,"text":"და მითხრას თავისა ჩემისა სასჯელი და პირი ჩემი აღავსოს მხილებითა."},"5":{"verse":5,"text":"და ვცნა მხილებაჲ იგი, რომელი მრქუა მე და ვაბრძნე, რაჲ-იგი მითხრას მე."},"6":{"verse":6,"text":"და მრავლითა ძალითა ზედამომიჴდეს მე და მერმე თუ თქმითა არა მიჴმიოს მე,"},"7":{"verse":7,"text":"რამეთუ ჭეშმარიტებაჲ და მხილებაჲ მის მიერ არს და გამოიღოს სრულიად სასჯელი ჩემი."},"8":{"verse":8,"text":"და მძღურად წარვიდე და არღარა ვარ, ხოლო უკუანასკნელი მისი ვინმე იცის?"},"9":{"verse":9,"text":"მარცხენე მისი მოყო და ვერ დავემტკიცე. შემახოს მარჯუენე და ვერ ვიხილო,"},"10":{"verse":10,"text":"რამეთუ იცნის მან გზანი ჩემნი და გამომიძინა მე, ვითარცა ოქროჲ"},"11":{"verse":11,"text":"და გამოვიდე მე მცნებითა მისითა, რამეთუ გზანი მისნი დავიმარხენ და არა გარდავაქციო,"},"12":{"verse":12,"text":"რამეთუ მცნებათა მისთა არა გარდავჴდე, რამეთუ წიაღთა ჩემთა დავიფარენ სიტყუანი მისნი."},"13":{"verse":13,"text":"უკუეთუ მან თავადმან ესრეთ საჯა, ვინ არს სიტყჳსმგებელ მისა? და რაჲცა-იგი მას უნდა და ქმნა."},"14":{"verse":14,"text":"ამისთჳს მისა მიმართ ვისწრაფე და სწავლასა შინა მისსა ვიზრუნე"},"15":{"verse":15,"text":"მისთჳს ამას ზედა. პირისა მისისაგან ვიწყო, განვიცადო და შეგზრუნდე მისგან."},"16":{"verse":16,"text":"უფალმან მოაჩჩო გული ჩემი და ყოვლისა მპყრობელმან მოსწრაფებაჲ მცა მე."},"17":{"verse":17,"text":"არა ვჰგონებდ, ვითარმედ მომიჴდეს მე ბნელი და წინაშე პირსა ჩემსა დაფარა წყუდიადმან."}},"meta":{"connection":"OGB","book_number":220,"chapter_number":23,"previous_chapter":{"connection":"OGB","book_number":220,"chapter":22},"next_chapter":{"connection":"OGB","book_number":220,"chapter":24}}}