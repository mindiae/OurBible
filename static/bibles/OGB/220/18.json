{"chapter":{"1":{"verse":1,"text":"მიუგო ბალდად სავქელმან და ჰრქუა:"},"2":{"verse":2,"text":"ვიდრემდე არა დასცხრები? დადუმენ, რათა ჩუენცა ვიტყოდით:"},"3":{"verse":3,"text":"რაჲსა ვითარცა პირუტყუნი დადუმებულ ვართ შენ წინაშე?"},"4":{"verse":4,"text":"და გიჴმევიეს შენ რისხვაჲ! აწ რაჲ? უკუეთუ შენ მოჰკუდე, უშენი დაშთესა ცასა ქუეშე, ანუ დაიქცენ მთანი საფუძვლითურთ?"},"5":{"verse":5,"text":"და ნათელი უღმრთოთა დაშრტეს, ანუ არა შეემთხჳოს მათ."},"6":{"verse":6,"text":"ნათელი მათი ბნელად გარდაიქცეს საყოფელსა მათსა, ხოლო ნათელი იმათი დაშრტეს მათ ზედა."},"7":{"verse":7,"text":"წარიღეთ უმწემესთა ნაყოფი მათი; ცთომილ იყუნედ ზრახვანი მათნი."},"8":{"verse":8,"text":"შევრდომილ არს ფერჴი მათი საბრჴესა და მახესა წარეგრაგნენ."},"9":{"verse":9,"text":"მოვიდენ საბრჴენი მის ზედა, განძლიერდედ მის ზედა წყურილნი; დარწყულ არს ქუეყანასა ზედა საბელი მისი ალაგთა ზედა."},"10":{"verse":10,"text":""},"11":{"verse":11,"text":"გარემოადგედ მას სალმობანი მრავალნი, საბრჴე მოიწიოს მის ზედა."},"12":{"verse":12,"text":"მიეცეს იწროსა სიყმილსა, დაცემაჲ განმზადებულ არს მის ზედა განსაკჳრვებელი, შეიჭამოს ძალი ფერჴთა მისთა."},"13":{"verse":13,"text":"შეიჭამნედ წყჳლნი, განლიენ შუენიერებაჲ მისი სიკუდილმან."},"14":{"verse":14,"text":"განეშორენ საყოფელთა მისთა განკურნებაჲ, შეემთხჳენ მას ჭირი და ბრალი სამეუფოჲ."},"15":{"verse":15,"text":"დაიმკჳდროს საყოფელსა მისსა ღამემან, დაეთესნედ შუენიერნი წუნწუბით."},"16":{"verse":16,"text":"და ქუეშე კერძო ძირნი მისნი განჴმელ და ზედა კერძო ნაყოფი მისი დასცჳვეს."},"17":{"verse":17,"text":"საჴსენებელი მისი წარწყმდინ ქუეყანით და არა იყოს სახელი მისი პირსა წინაშე სხუათაგან."},"18":{"verse":18,"text":"ეჭენენ მას სანთლისაგან ბნელად და არა იყოს საცნაურ ერსა შორის მისსა."},"19":{"verse":19,"text":"და არცა განრინებულ ცასა ქუეშე სახლი მისი, არამედ მისთა მათ შინა ცხონდებოდიან უცხონი."},"20":{"verse":20,"text":"მის ზედა სულთ-ითქუმიდეს უკანასკნელი, ხოლო პირველთა მათ უკჳრდა."},"21":{"verse":21,"text":"ესენი არიან სახლნი ცრუთანი და ესე არს ადგილი მათი, რომელთა არა იციან უფალი."}},"meta":{"connection":"OGB","book_number":220,"chapter_number":18,"previous_chapter":{"connection":"OGB","book_number":220,"chapter":17},"next_chapter":{"connection":"OGB","book_number":220,"chapter":19}}}