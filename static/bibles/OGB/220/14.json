{"chapter":{"1":{"verse":1,"text":"რამეთუ კაცი ნაშობი დედათაჲ, მცირედ ცხორებული და სავსე რისხვითა,"},"2":{"verse":2,"text":"გინა თუ ვითარცა ყუავილითა ყუავინ და დასცჳვის, წარჴდა, ვითარცა აჩრდილი."},"3":{"verse":3,"text":"ანუ არა მისთჳსცა სიტყუაჲვე ჰყავ და ესე შეიყვანე წინაშე სასჯელსა შენსა?"},"4":{"verse":4,"text":"ვინმე უკუე წმიდაჲ იყოს მწინკულევანებისაგან? არამედ არავინ, დაღათუ ერთ დღე იყოს ცხორებაჲ მისი ქუეყანასა ზედა."},"5":{"verse":5,"text":"და აღრაცხილ თთუენი მისნი მის მიერ, ჟამადმდე დასდევ და არა გარდაჴდეს."},"6":{"verse":6,"text":"განეშორე მისგან, რათა დაყუდნეს და სათნო იყოს ცხორებაჲ თჳსი ვითარცა მორეწემან,"},"7":{"verse":7,"text":"რამეთუ არს ხისა სასოება, უკუეთუ მოიკუეთის, კუალად აღმოსცენდის და მორჩი მისი არა მოაკლდეს."},"8":{"verse":8,"text":"და-ღა-თუ-ბერდეს ქუეყანასა ზედა ძირი მისი და კლდესა ზედა დაეცეს ძირი იგი მისი,"},"9":{"verse":9,"text":"სულისაგან წყლისა ყუაოდისვე და ყოს ფურცელი, ვითარცა ახალნერგმან."},"10":{"verse":10,"text":"ხოლო კაციღა აღესრულა, წარჴდა, დაეცა კაცი და არღა რა იყოს,"},"11":{"verse":11,"text":"რამეთუ ჟამით მოაკლდების ზღუასა, ხოლო მდინარეღა განირყუნა, განჴმა."},"12":{"verse":12,"text":"კაცმან რაჲ დაიძინა, არღარა აღდგეს, ცაჲ იყოსღა, არა შეიმოსოს და არცა განიღჳძონ ძილისაგან მათისა,"},"13":{"verse":13,"text":"უკუეთუმცა ჯოჯოხეთს შიდა დამმარხე და დამფარე მე, ვიდრემდე წარჴდეს რისხვაჲ შენი და განმიჩინო მე ჟამი, ოდეს მოჴსენებაჲ ჩემი ჰყო,"},"14":{"verse":14,"text":"უკუეთუ მოკუდეს კაცი, ცხონდა, რამეთუ აღასრულნა დღენი ცხორებისა მისისანი, დავითმინო ვიდრემდე კუალად ვიშვე."},"15":{"verse":15,"text":"და მერმე მიწოდე და მე ვისმინო შენი და ქმნილსა ჴელთა შენთასა ნუ განაშორებ,"},"16":{"verse":16,"text":"რამეთუ აღრაცხენ გზანი ჩემნი და არარაჲ დაგავიწყდა შენ ცოდვათა ჩემთაგანი."},"17":{"verse":17,"text":"დაჰბეჭდდე უშჯულოებათა ჩემთა ვაშკარანსა შიდა და დაისწავენ იგინი, რომელნი უნებლებით გარდაჰჴდეს."},"18":{"verse":18,"text":"ხოლო მთაჲ დაცემით დაეცეს და კლდე დაძუელდეს ადგილით თჳსით."},"19":{"verse":19,"text":"ლოდნი მოაწრფელნეს წყალთა და წარღუნეს წყალთა ვრცელთა მიწაჲ ქუეყანისაჲ და მოთმინებაჲ კაცისაჲ წარსწყმიდე."},"20":{"verse":20,"text":"აჭენე მას სრულიად და წარწყმდა, მიაქციე მას პირი შენი და განავლინე."},"21":{"verse":21,"text":"გან-ღა-თუ-მრავლდეს ძენი მისნი, არავე იცის, გინა თუ შემცირდეს, ეგრეცა არავე უწყის,"},"22":{"verse":22,"text":"ეგრეცა ჴორცნი მისნი ელმოდეს, ხოლო სული მისი ეგლოვდა."}},"meta":{"connection":"OGB","book_number":220,"chapter_number":14,"previous_chapter":{"connection":"OGB","book_number":220,"chapter":13},"next_chapter":{"connection":"OGB","book_number":220,"chapter":15}}}