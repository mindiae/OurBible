{"chapter":{"1":{"verse":1,"text":"ანუ არა ჰგონებ, რამეთუ განმზადებულ არს ჩემდა? ვინმე უკუე არ წინაადმდგომ? ანუ ვინ წინააღმიდგეს მე და დამითმოს?"},"2":{"verse":2,"text":"რამეთუ ყოველივე ცასა ქუეშე ჩემი არს?"},"3":{"verse":3,"text":"არა დავდუმნე მისთჳს, და სიტყუამან ძლიერებისამან შეიწყალოს სწორი მათი."},"4":{"verse":4,"text":"ვინმე გამოაცხადოს პირი შემოსილებისა მისისაჲ? და შეწებულთა მკერდისა მისისათა ვინმე შევიდეს?"},"5":{"verse":5,"text":"ანუ ბჭენი პირისა მისისანი ვინმე განახუნეს? გარემო კბილთა მისთა შიში."},"6":{"verse":6,"text":"ნაწლევნი მისი ასპიდი რვალისანი ნაწევარი მისი, ვითარცა მყარი ლოდი."},"7":{"verse":7,"text":"ერთი ერთსა შეყოფილ, სული ვერ განვიდეს მას. კაცი ძმასა თჳსსა შეეყოს."},"8":{"verse":8,"text":"შეეყუნენ და არა განაშორნენ."},"9":{"verse":9,"text":"კცენასა მისსა გამოჰკრთებიან ნათელნი, ხოლო თუალნი მისნი, ვითარცა ხილთაჲ მთიებისაჲ."},"10":{"verse":10,"text":"პირისა მისისაგან გამოვლენ ლამპარნი მგზებარენი, და გამოსცჳვიან შანთნი ცეცხლისანი."},"11":{"verse":11,"text":"ცხჳრთა მისთაგან გამოვალს საჴმილი აღგზებული ცეცხლისა ნაკუერცხალისაჲ."},"12":{"verse":12,"text":"სული მისი ნაკუერცხალ არს. ალი პირისა მისისაგან გამოვალს."},"13":{"verse":13,"text":"ქედსა მისსა ზედა დადგრომილ არს ძალი, წინაშე მისსა რბინ წარსაწყმედელი."},"14":{"verse":14,"text":"ჴორცნი გუამისა მისისანი შეყოფილ არიან, წარმო-თუ-ეცეს მის ზედა დარღუნაჲ."},"15":{"verse":15,"text":"არა შეიძრნენ, გული მისი დამყარებულ არს, ვითარცა ლოდი და ჰგიეს იგი, ვითარცა გურდემლი განუჭედელი."},"16":{"verse":16,"text":"გარემოქცევასა მისსა შიში მჴეცთა ოთხფერჴთაჲ, ქუეყანასა მავალთაჲ."},"17":{"verse":17,"text":"უკუეთუ შეემთხჳნენ მას ლახუარნი, რაჲ უყონ მას"},"18":{"verse":18,"text":"სათხედი და თორნი? (!) შეურაცხიეს მას რკინაჲ გზედ, ხოლო რვალი ვითარცა ძელი."},"19":{"verse":19,"text":"ვერ მოწყლას იგი მშჳლდმან რვალისამან, შეურაცხიეს მას კლდეთაგან ქვაჲ თივად."},"20":{"verse":20,"text":"და ვითარცა ლერწამი შეურაცხია მას ურონი. ეკითხევნ იგი ძრვასა ცეცხლშემოსილსა."},"21":{"verse":21,"text":"სარეცელნი მისნი, ისრისპირნი, მახჳლნი და ყოველნი ოქრონი ზღჳსა მის ქუეშე, ვითარცა თიჴა ურიცხჳ."},"22":{"verse":22,"text":"აღადუღის უფსკრული, ვითარცა ქუაბი. შეურაცხიეს ზღუაჲ საცხებელად ოდენ."},"23":{"verse":23,"text":"ხოლო ტარტაროსი უფსკულისაჲ, ვითარცა ტყვე, შერაცხა უფსკრული სამოთხველად."},"24":{"verse":24,"text":"და არარაჲ არს არცაღა ერთ მსგავსი მისი ქუეყანასა ზედა. და შექმნილ არს იგი სამღერელად ანგელოზთა ჩემთათჳს."},"25":{"verse":25,"text":"ყოველსა მაღალსა ხედავს, და იგი არს მეუფე ყოველთა, რაჲ არიან წყალთა შინა."}},"meta":{"connection":"OGB","book_number":220,"chapter_number":42,"previous_chapter":{"connection":"OGB","book_number":220,"chapter":41},"next_chapter":{"connection":"OGB","book_number":220,"chapter":43}}}