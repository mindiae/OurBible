{"chapter":{"1":{"verse":1,"text":"მიუგო იობ და ჰრქუა უფალსა:<br/>რასაღამე ვისაჯები სწავლასა შინა და ვამხილებ უფალსა და მესმნეს ესოდენნი ესე არარასა ამას?"},"2":{"verse":2,"text":"და მე რაჲ სიტყუაჲ უპოო ესოდენისა მიმართ, ჴელი დავიდვა პირსა ჩემსა?"},"3":{"verse":3,"text":"ერთგზის ვიტყოდი და მერმე არღარა შევსძინო.<br/>თავი40"},"4":{"verse":4,"text":"მერმე მიუგო უფალმან იობს და ჰრქუა ღრუბლით გამო:"},"5":{"verse":5,"text":"ნუ ეგრე, არამედ შეირტყენ, ვითარცა მამაკაცმან წელნი შენი. მე გკითხვიდე და შენ მომიგებდე მე."},"6":{"verse":6,"text":"ნუ განაგდებ სასჯელსა ჩემსა, ანუ ჰგონებ, ვითარმცა სხუად რადმე გამოგეცხადე შენ? არამედ, რათა გამოსჩნდე მართლად."},"7":{"verse":7,"text":"აწ მკლავი შენი ნუ არსა უფლისა მიერ, ანუ ჴმისა მისებრ ჰქუხდე?"},"8":{"verse":8,"text":"აღიღე სიმაღლე და ძალი, დიდებაჲ და პატივი შეიმოსე."},"9":{"verse":9,"text":"და წარავლინენ ანგელოზნი რისხვისანი, დაშრიტე, მაგინებელნი დაამდაბლენ და ამპარტავანი დაშრიტე."},"10":{"verse":10,"text":"დაალპენ უღმრთონი მეყსეულად,"},"11":{"verse":11,"text":"დაჰფარენ ქუეყანასა მას გარესკნელსა ერთბამად, და პირნი მათნი გინებითა აღავსენ."},"12":{"verse":12,"text":"აღმიაროსა, ვითარმედ ძალ-უც მარჯუენესა შენსა?"},"13":{"verse":13,"text":"არამედ, აჰა, ეგერა, მჴეცნიცა შენ წინაშე თივასა, ვითარცა ზროხანი, ჭამენ."},"14":{"verse":14,"text":"აჰა, ეგერა, ძალი მისი წელთა მისთა და ძლიერებაჲ მისი უპესა მუცლისასა"},"15":{"verse":15,"text":"აღჰმართა ბოლოჲ მისი, ვითარცა საროჲ. ხოლო ძარღუნი მისნი შეთხზულ არიან."},"16":{"verse":16,"text":"გუერდნი მისნი გუერდნი რვალისანი და ზურგისძუალი მისი რკინაჲ დასხივებული,"},"17":{"verse":17,"text":"ესე იგი არს დასაბამად დაბადებისა უფლისა, და შექმნული სამღერელად ანგელოზთა მისთა."},"18":{"verse":18,"text":"მოვიდეს მთასა მყარსა მწუერვალსა, ყვის მხიარულებაჲ ოთხფერჴთაჲ. ტარტაროსსა შიდა."},"19":{"verse":19,"text":"ქუეშე თითოფერთა ხეთა დაწჳს ჭილსა თანა ლერწამსა და ლელსა."},"20":{"verse":20,"text":"აგრილობედ მას ხენი დიდ-დიდნი მორჩითურთ და რტონი აგნისანი ნუ იყოს ღათუ."},"21":{"verse":21,"text":"წყლით-რღუნაჲ ვერ აგრძნეს, ესავნ თავსა თჳსსა მი-ღა-თუ-ჰმართის იორდანემან პირსა მისსა."},"22":{"verse":22,"text":"თუალსა მისსა შთაიწრიდოს იგი, განდრეკასა მას მისსა განუჴურიტოს ცხჳრი მისი."},"23":{"verse":23,"text":"მო-მე-ითრიოა ვეშაპი სამჭედურითა და განიღო ხრატუკი ნიღრსა მისსა?"},"24":{"verse":24,"text":"ანუ ამოაცუა გრკალი ნიჩურსა მისსა და გრგოლითა განუჴურიტო ბაგე მისი?"},"25":{"verse":25,"text":"და გეტყოდის შენ ვედრებით, მოქენებით ქუემო? ანუ დადვას აღთქმაჲ შენ თანა."},"26":{"verse":26,"text":"და მოიყვანთ იგი მონად საუკუნოდ?"},"27":{"verse":27,"text":"და ემღერდე მას, ვითარცა მფრინველსა, ანუ შეუკრა იგი ვითარცა სირი ყრმასა?"},"28":{"verse":28,"text":"განძღენ მით წარმართნი და განიყონ იგი ზღჳსკიდისა ნათესავთა?"},"29":{"verse":29,"text":"ყოველნი ღათუ მენავენი შეკრბენ, ვერ მოიღონ ერთი ქეცი ბოლოჲსა მისისაჲ და ნავებითა მესათხევლეთათა თავი მისი."},"30":{"verse":30,"text":"ანუ დასდვა ჴელი შენი მას ზედა და მოიჴსენო ბრძოლაჲ იგი, რომელი იყო ჴორცთა მისთა ზედა. და ნუღარა იყოფინ.<br/>არა გიხილავსა იგი და არცა სიტყუათა ამათ ზედა დაგიკჳრდების?"}},"meta":{"connection":"OGB","book_number":220,"chapter_number":41,"previous_chapter":{"connection":"OGB","book_number":220,"chapter":40},"next_chapter":{"connection":"OGB","book_number":220,"chapter":42}}}