{"chapter":{"1":{"verse":1,"text":"მიუგო იობ და ჰრქუა:"},"2":{"verse":2,"text":"ვის კერძო ხარ, ანუ ვისა შეწევნაჲ გეგულების? არამეა, რომელი მრავლითა ძალითა და მკლავი მისი ძლიერ არს?"},"3":{"verse":3,"text":"ანუ ვის აზრახო, არამეა, რომლისა მიერ არს ყოველი სიბრძნე?"},"4":{"verse":4,"text":"ანუ ვისმე შეუდგე, არამეა, რომლისა მიერ არს სიმდიდრე ძლიერებისაჲ? ვისმე უთხრენ სიტყუანი, სული ეგე ვისი არს, რომელი გამოვალს შენგან?"},"5":{"verse":5,"text":"ნუ გმირთა მაჭენონ მე ქუეშე კერძო წყალთა და მოძმეთა მისთა?"},"6":{"verse":6,"text":"შიშუელ არს ჯოჯოხეთი წინაშე მისსა და არა არს საფარველ წარსაწყმედელისა."},"7":{"verse":7,"text":"განჰმარტეს ბღუარი არარასა ზედა და დამოჰკიდა ქუეყანაჲ არავერასა ზედა."},"8":{"verse":8,"text":"შეაყენნის წყალნი ღრუბელთა მისთა. და ვერ განსთქდეს ღრუბელნი ქუეშე მისსა,"},"9":{"verse":9,"text":"რომელსა უპყრიეს პირი საყდრისაჲ და გარდაართხნის მას ზედა ღრუბელნი მისნი."},"10":{"verse":10,"text":"ბრძანებითა მოამრგუალო წინაშე პირსა წყლისასა აღსრულებამდე ნათელი ბნელსა თანა,"},"11":{"verse":11,"text":"და სუეტნი ცათანი აღფრინდეს და განჰკრთეს შერისხვითა მისითა."},"12":{"verse":12,"text":"ძალითა დააცხრვო ზღუაჲ და მეცნიერებითა მისითა დარეცილ არიან ღელვანი."},"13":{"verse":13,"text":"და კლიტეთა ცისათა ეშინის მისა, ბრძანებითა მოაკუდინა ვეშაპი იგი განდგომილი,"},"14":{"verse":14,"text":"აჰა, ესერა, ესე არს ნაწილი გზათა მისთაჲ და მერმე კუალად სიღრმე სიტყუათაჲ ვისმინო მას შინა და ძალი იგი ქუხილისა მისისაჲ ვინ იცის, ოდეს სადა ყოს?"}},"meta":{"connection":"OGB","book_number":220,"chapter_number":26,"previous_chapter":{"connection":"OGB","book_number":220,"chapter":25},"next_chapter":{"connection":"OGB","book_number":220,"chapter":27}}}