{"chapter":{"1":{"verse":1,"text":"სიტყუანი თქმულნი არიან ღმრთისა მიერ მეუფისა, ბრძანება გასწავა დედამან თჳსმან."},"2":{"verse":2,"text":"რა არს, შვილო, დამარხვა უფლისაჲ? პირველად გეტყჳ შენ, შვილო: რა არს, შვილო მუცლისა ჩემისაო? რა არს, შვილო ლოცვათა ჩუენთაო."},"3":{"verse":3,"text":"ნუ მისცემ დედათა სიმდიდრესა შენსა და გონებასა შენსა და ცხორებასა შენსა ნაკლულევანსა ზრახვასა. ზრახვით ყოველსავე იქმოდე, ზრახვით ღჳნოსა სუემდ."},"4":{"verse":4,"text":"ძლიერნი გულმწყრალ არიან ღჳნოსა სუმად,"},"5":{"verse":5,"text":"რათა არა სუან და დაავიწყდეს სიბრძნე და მართლ შჯად ვერ უძლონ უძლურთა."},"6":{"verse":6,"text":"და მიეცემის სიმთრვალე მწუხარეთა და ღჳნო სუმად ლმობიერთა."},"7":{"verse":7,"text":"რათა სუან და დაივიწყონ გლახაკება და სალმობანი არა მოიჴსენნენ."},"8":{"verse":8,"text":"აღაღე პირი შენი სიტყუასა ღმრთისასა და შჯიდ ყოველთა ცოცხლად."},"9":{"verse":9,"text":"აღაღე პირი შენი და შჯიდ სიმართლით გლახაკთა და უძლურთა."},"10":{"verse":10,"text":"დედაკაცი მჴნე ვინმე პოოს, რამეთუ უპატიოსნეს არს ანთრაკთა მრავალსასყიდლისათა ეგევითარი იგი."},"11":{"verse":11,"text":"მოსავ არნ მის ზედა გული ქრმისა მისისა, ესევითარისა ნატყუენავსა არარათ დააკლდეს;"},"12":{"verse":12,"text":"რამეთუ შეეწვის ქმარს თჳსსა ყოველსა კეთილსა, არა ბოროტსა, ყოველსა ცხოვრებასა მისსა,"},"13":{"verse":13,"text":"მოიგო მატყლი და სელი და ქმნა საქმრად ჴელითა თჳსითა,"},"14":{"verse":14,"text":"იქმნა იგი, ვითარცა ნავი მომავალი შორით. შეიკრიბა მან თავისა თჳსისა სიმდიდრე."},"15":{"verse":15,"text":"და აღდგის ღამითგან და მისცის საზრდელი სახლეულთა თჳსთა. და მუშაკთა და მჴნველთა,"},"16":{"verse":16,"text":"იხილა ქუეყანა საქმარი და მოიყიდა, ნაყოფთაგან ჴელთა თჳსთასა დაჰნერგა ფუზე,"},"17":{"verse":17,"text":"მოირტყნა ძლიერად წელნი მისნი და დაიძრვნა მკლავნი მისნი საქმედ,"},"18":{"verse":18,"text":"და იხილა გემო, რამეთუ კეთილ არს საქმე, და არა დაშრტებინ ღამე ყოელ ნათელი მისი."},"19":{"verse":19,"text":"ჴელნი მისნი განმარტნა უმჯობესსა და ნებნი მისნი მიყუნა ტარსა სთვად ნივთისა,"},"20":{"verse":20,"text":"ხოლო ჴელნი მისნი განუხუნა გლახაკთა და ნაყოფი მიუპყრა დავრდომილთა."},"21":{"verse":21,"text":"არას ზრუნავნ სახლსა შინა ქმარი მისი, უკუეთუ სადა ყოვნის, რამეთუ ყოველნი მისთანანი შემოსილ იყვნენ მრჩობლი სამოსელი და ქლამინდი"},"22":{"verse":22,"text":"უქმნა ქმარსა თჳსსა ბისონისაგან და ძოწეულისა თავისა თჳსისა სამოსელი."},"23":{"verse":23,"text":"სახედავ არნ ბჭეთა ზედა ქმარი მისი, რაჟამს დაშჯდის კრებულსა შორის მოხუცებულთა და მკჳდრთა ქუეყანისათა."},"24":{"verse":24,"text":"არდაგები ქმნა და განუყო ფინიკიელთა, ხოლო სარტყლები ქანანელთა,"},"25":{"verse":25,"text":"პირი თჳსი აღაღო კრძალულებით და წესი განუჩინა ენასა თჳსსა,"},"26":{"verse":26,"text":"ძალი და შუენიერება შეიმოსა და იხარა უკანასკნელთა დღეთა."},"27":{"verse":27,"text":"მშრალ არიედ ალაგნი სახლისა მისისანი, ხოლო საზრდელი სიცონილისა არა ჭამა, პირი მისი აღაღო მეცნიერებითა და წესიერებითა."},"28":{"verse":28,"text":"და წყალობამან მისმან დაამტკიცნა ძენი მისნი და ქმარმანცა მისმან აქო იგი და თქუა:"},"29":{"verse":29,"text":"მრავალთა ასულთა ყვეს ძლიერება, მრავალთა მოიგეს სიმდიდრე, ხოლო შენ გარდაჰრიე და გარდაჰმატე უფროს ყოველთასა."},"30":{"verse":30,"text":"ტყუილით სათნოებანი და ამოებით სიკეთე დედათა არა არს შენ თანა, რამეთუ დედაკაცი გონიერი იკურთხოს და მოშიშნი უფლისანი აქებდენ მას."},"31":{"verse":31,"text":"მოაგეთ მას ნაყოფთაგან ბაგეთა მისთასა და იქებოდენ ბჭეთა ზედა ქმარი მისი, რამეთუ გზანი კაცისანი წინაუძღოდიან მას და წარემართნენ უკუნითი უკუნისამდე."}},"meta":{"connection":"OGB","book_number":240,"chapter_number":31,"previous_chapter":{"connection":"OGB","book_number":240,"chapter":30},"next_chapter":null}}