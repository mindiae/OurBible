{"chapter":{"1":{"verse":1,"text":"უმჯობეს არს ლუკმა ერთი ტკბილი სიმშვიდით უფროს, ვიდრეღა სახლსა სავსესა სანოვაგეთა, და შფოთითა."},"2":{"verse":2,"text":"მონა ბრძენი დაიპყრობს უფალსა უგულისხმოსა და, ვითარცა ძმანი, მიიღებნ ნაწილთა."},"3":{"verse":3,"text":"ვითარცა გამოსცადნის ვეცხლი და ოქრო ბრძმედმან, ეგრეთვე იცნის ღმერთმან გულნი კაცთანი."},"4":{"verse":4,"text":"ძჳრი მორჩილ არს ენისა ცრუჲსა, ხოლო მართალი არა მიხედავს ბაგეთა მტყუართა."},"5":{"verse":5,"text":"რომელმან განკიცხოს გლახაკი, განარისხებს შემოქმედსა მისსა, ხოლო, რომელი იხარებდეს შეჭირვებასა ზედა სხვისასა, მას მიუვლინოს ღმერთმან."},"6":{"verse":6,"text":"გვირგვინი მოხუცებულისა არს შვილისშვილი; ხოლო ქება შვილთა მამა მათი. მორწმუნეთათვის ქვეყანა უნჯ არს, ხოლო ურწმუნოთათვის არცაღა ფოლი ერთი."},"7":{"verse":7,"text":"არა შვენის უგუნურსა ბაგენი მართალი და არცა მართალსა ბაგენი ცრუნი."},"8":{"verse":8,"text":"უსასყიდლო მადლი არს წურთილება და, რომელნი ვლენან მაზედ, წარემართოს."},"9":{"verse":9,"text":"რომელმან დაფაროს ბოროტი სხვისა, განამრავლებს მეგობრობასა, ხოლო, რომელმან განაცხადოს, დაჴსნის მშვიდობასა."},"10":{"verse":10,"text":"ტუქსვამან შემუსრის გულნი ბრძენთანი, ხოლო უგულისხმონი პატიჟმან ვერ მოაქცივნის."},"11":{"verse":11,"text":"მჴდომმან აღადგინნის ყოველი ბოროტი და უფალმან მოუვლინის ანგელოზი უწყალო."},"12":{"verse":12,"text":"ზრუნვა კაცისა ბრძნისა მოიგებს კეთილსა, ხოლო უგუნური იგონებს ბოროტსა."},"13":{"verse":13,"text":"რომელმან ყოს კეთილისათვის ბოროტი, არ მოაკლდეს სახლსა მისსა ძვირი."},"14":{"verse":14,"text":"რომელმან მიუშვას წყალი დინებად, დამწყებელი არს შფოთისა, ხოლო პირველ გონებისა პყრობადმდე ბრძანებანი ლტოლვილ იქმნეს."},"15":{"verse":15,"text":"რომელმან შერაცხოს კეთილი ბოროტად და ბოროტი კეთილად, ორნივე საძაგელ იყოს წინაშე უფლისა."},"16":{"verse":16,"text":"რა სარგებელ არს უგუნურთათვის საუნჯე ფრიადი, ვინათგან ვერა მიჴდეს სიბრძნესა მცირესა."},"17":{"verse":17,"text":"ძმანი ჭირსა შინა საჴმარ არიან, ამისთჳსცა იშვნიან."},"18":{"verse":18,"text":"კაცი უგუნური ტყუელავნ და მოსცხრებინ თავისა თჳსისა, რაჟამს თავს-იდებნ თავს-დებასა თჳსთა მეგობართასა,"},"19":{"verse":19,"text":"ხოლო ცოდვისმოყუარესა უხარინ ლალვაჲ,"},"20":{"verse":20,"text":"ხოლო გულფიცხელი არა შეემთხჳოს კეთილსა; კაცი, რომელი გარდაიქცეოდის ენითა თჳსითა, შევარდეს იგი ძჳრსა."},"21":{"verse":21,"text":"გული უგუნურთა სალმობაჲ მომგებელისა თჳსისაჲ; არა იხარებნ მამაჲ ძესა ზედა უსწავლელსა; ხოლო შვილმან ბრძენმან მხიარულ-ყვის დედაჲ თჳსი."},"22":{"verse":22,"text":"გულმან მხიარულმან კეთილ და ბრწყინვალე ქმნის, ხოლო კაცისა მწუხარისაგან ჴმებიან ძუალნი."},"23":{"verse":23,"text":"რომელი მიიღებდეს ქრთამსა წიაღთა სიცრუვით, არა წარემართნენ მას გზანი, რამეთუ გარდაჰგულარძნის გზანი სიმართლისანი."},"24":{"verse":24,"text":"პირი კაცისა გულისჴმის-მყოფელისა ბრძენ, ხოლო თუალნი უგუნურთანი კიდეთა ქუეყანისათა."},"25":{"verse":25,"text":""},"26":{"verse":26,"text":"ზღუევაჲ კაცისა მართლისა არა კეთილ არს, არცა ღირს ძჳრისხრახვაჲ ძლიერთა მართალთათჳს."},"27":{"verse":27,"text":"რომელი ერიდებოდის სიტყუასა ფიცხელსა წარმოღებად, იგი გონიერ არს და სულგრძელ კაცი ბრძენ."},"28":{"verse":28,"text":"ჰკითხეს რაჲმე უგუნურსა სიბრძნე, სიბრძნედ შეირაცხის, რამეთუ გონებაჲ მოკჳრნედ თავი თჳსი ყო და ჰგონია, ვითარმედ ბრძენ არს."}},"meta":{"connection":"OGB","book_number":240,"chapter_number":17,"previous_chapter":{"connection":"OGB","book_number":240,"chapter":16},"next_chapter":{"connection":"OGB","book_number":240,"chapter":18}}}