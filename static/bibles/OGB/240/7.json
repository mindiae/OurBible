{"chapter":{"1":{"verse":1,"text":"შვილო, დაიმარხენ სიტყუანი ჩემნი და მცნებანი ჩემნი დაიფარენ შენ თანა."},"2":{"verse":2,"text":"შვილო, პატივ-ეც უფალსა და განსძლიერდე და მისსა გარეშე ნურავისსა გეშინის სხჳსა. დაიცვენ მცნებანი ჩემნი და სცხონდე და სიტყუანი ჩემნი, ვითარცა გუგანი თვალთანი."},"3":{"verse":3,"text":"და იგინი გამოიწერენ თითითა შენითა ფიცართა გულისა შენისათა."},"4":{"verse":4,"text":"მოხადე სიბრძნესა დად-ყოფად შენდა, და მოუწოდე გულისხმის-ყოფასა შემეცნებად შენდა."},"5":{"verse":5,"text":"შეიკრძალე თავი შენი დედაკაცისა უცხოსაგან და ბოროტისა, რაჟამს სიტყვითა საცთურსა შთაგთხევდეს."},"6":{"verse":6,"text":"არდაბაგითა სახლისათა იხედავნ უბანთა მიმართ,"},"7":{"verse":7,"text":"რათამცა მოიხილნეს ჭაბუკნი უთმინონი და ყრმანი უგულისხმონი,"},"8":{"verse":8,"text":"რომელნი ვლიედ უბანთა მიერ სიახლესა სახლისა მისისათა და ზრახავნ,"},"9":{"verse":9,"text":"სიბნელესა ღამისასა, ოდესცა არღარა განსცხრებოდიან სიჴშოსაგან ბინდისა,"},"10":{"verse":10,"text":"დედაკაცი იგი შეემთხვევა პირითა საროსკიპოთა, რომელმან შესულიბნის გულნი ჭაბუკთანი, ეითარცა მთრვალთა მოუძლურებულთანი,"},"11":{"verse":11,"text":"ფრინვალობს უძღებად და სახლსა შინა თვისსა არა დააცადნის ფერჴნი თვისნი,"},"12":{"verse":12,"text":"არამედ ოდესმე ვალნ უბანთა და ოდესმე ყოვლით კერძო იმსტრობნ,"},"13":{"verse":13,"text":"რათამცა პოვა ჭაბუკი და დაიპყრას, აკოცებს ურცხვინოდ და ლიქნით ეტყჳნ:"},"14":{"verse":14,"text":"მზეგრძელობისა შენისათვის მსხვერპლისა შეწირვად პაემანი და მეც აწ დღეს აღვასრულე პაემანი."},"15":{"verse":15,"text":"ამისთვის მოგეგებვი შენ ტრფიალი პირისა შენისა და სანატრელი გპოვე."},"16":{"verse":16,"text":"შემითხზნავს ცხედარი ჩემი და გარდამიგია ფიჩვითა ეგვიპტურებ ჭრელებულითა."},"17":{"verse":17,"text":"საგებელთა ჩემთა უკმიე მური, შტახსი და კასია."},"18":{"verse":18,"text":"მოვედ და ვიშვებდეთ სიყვარულითა განთიადამდე; მოვედ და განვსცხრებოდეთ ტრიობითა."},"19":{"verse":19,"text":"რამეთუ არა არს ქმარი ჩემი სახლსა შინა, არამედ წარსრულ არს გზასა შორესა."},"20":{"verse":20,"text":"ვაშკარანი ვეცხლითა წარიღო, აღიღო ჴელითა და შემდგომად დღეთასა მომავალ არს სახიდ თვისად."},"21":{"verse":21,"text":"მრავალმეტყველებითა და მაცთურითა ბაგითა რა შეაცთუნის,"},"22":{"verse":22,"text":"შეუდგის, ვითარცა უსხი საკლველი და ვითარცა ვერძი მნერბავი და ვითარცა სულელი უმეცარი,"},"23":{"verse":23,"text":"და იწყლა, ვითარცა ირემი ღვიძლგანგვრემული, და მოიფრინვა, ეითარცა ფრინველმან, მახედ და არა უწყის, წარწყმედად სულისა თჳსისად ვალს."},"24":{"verse":24,"text":"აწ, შვილო ჩემო, ისმინე ჩემი და ყურად-იხვენ სიტყვანი პირისა ჩემისანი."},"25":{"verse":25,"text":"ნუ მოსდრეკ გულსა შენსა გზათა მისთა, და ნუცა შეუდგები კვალთა მისთა,"},"26":{"verse":26,"text":"ვინადგან მრავალნი იგვემნეს და მოიწყლნეს და უამრავნი მჴნენი შეიმუსრნეს მის მიერ,"},"27":{"verse":27,"text":"რამეთუ სახლი მისი გზა არს ჯოჯოხეთისა, რომელი შთაიყვანებს საუნჯედ სიკუდილისად."}},"meta":{"connection":"OGB","book_number":240,"chapter_number":7,"previous_chapter":{"connection":"OGB","book_number":240,"chapter":6},"next_chapter":{"connection":"OGB","book_number":240,"chapter":8}}}