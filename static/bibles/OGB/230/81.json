{"chapter":{"1":{"verse":1,"text":"ღმერთი დადგა შესაკრებელსა ღმერთთასა, ხოლო შორის ღმერთნი განიკითხნეს."},"2":{"verse":2,"text":"ვიდრემდის შჯიდეთ სიცრუესა და თუალთა აღებდეთ ცოდვილთა?"},"3":{"verse":3,"text":"უსაჯეთ ობოლსა და გლახაკსა, და მდაბალი და დავრდომილი განამართლეთ;"},"4":{"verse":4,"text":"განარინეთ გლახაკი და დავრდომილი და ჴელთაგან ცოდვილისათა იჴსენით იგი."},"5":{"verse":5,"text":"არა ცნეს, არცა გულისჴმა-ყვეს და ბნელსა შინა ვლენან; შეიძრნედ ყოველნი საფუძველნი ქუეყანისანი."},"6":{"verse":6,"text":"მე ვთქუ: ღმერთნი სამე ხართ და შვილნი მაღლისანი თქუენ ყოველნი;"},"7":{"verse":7,"text":"ხოლო თქუენ, ვითარცა კაცნი, მოსწყდებით და, ვითარცა ერთი მთავართაგანი, დაეცემით."},"8":{"verse":8,"text":"აღდეგ, ღმერთო, განსაჯე ქუეყანა, რამეთუ შენ დაიმკჳდრო ყოველთა შორის წარმართთა."}},"meta":{"connection":"OGB","book_number":230,"chapter_number":81,"previous_chapter":{"connection":"OGB","book_number":230,"chapter":80},"next_chapter":{"connection":"OGB","book_number":230,"chapter":82}}}