{"chapter":{"1":{"verse":1,"text":"ალელუაჲ"},"2":{"verse":2,"text":"უგალობდით უფალსა გალობითა ახლითა, ქებაჲ მისი ეკლესიასა შინა წმიდათასა. იხარებდინ ისრაჱლ შემოქმედისა მიმართ თჳსისა, და ძენი სიონისანი უგალობდენ მეუფესა მათსა."},"3":{"verse":3,"text":"აქებდენ სახელსა მისსა განწყობითა, ბობღნითა და საფსალმუნითა უგალობდენ მას,"},"4":{"verse":4,"text":"რამეთუ სთნდა უფალსა ერი თჳსი და აღამაღლნეს მშჳდნი ცხორებითა."},"5":{"verse":5,"text":"იქადიან წმიდანი დიდებითა, და იხარებდენ სარეცელსა ზედა მათსა."},"6":{"verse":6,"text":"ამაღლებაჲ ღმრთისაჲ პირსა შინა მათსა;"},"7":{"verse":7,"text":"და მახჳლნი ორპირნი ჴელთა შინა მათთა ყოფად შურის-გებაჲ წარმართთა შორის, და მხილებად ყოვლისა ერისა,"},"8":{"verse":8,"text":"შეკრვად მეფენი მათნი ბორკილითა და დიდებულნი მათნი - ჴელბორკილითა რკინისათა;"},"9":{"verse":9,"text":"ყოფად მათ შორის სასჯელი და წერილი; დიდებაჲ ესე არს ყოველთა წმიდათა მისთა."}},"meta":{"connection":"OGB","book_number":230,"chapter_number":149,"previous_chapter":{"connection":"OGB","book_number":230,"chapter":148},"next_chapter":{"connection":"OGB","book_number":230,"chapter":150}}}