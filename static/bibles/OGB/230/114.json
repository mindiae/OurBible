{"chapter":{"1":{"verse":1,"text":"შევიყუარე, რამეთუ ისმინოს უფალმან ჴმისა ვედრებისა ჩემისა."},"2":{"verse":2,"text":"მოყო ყური მისი ჩემდა, და მე დღეთა ჩემთა ვხადოდი მას."},"3":{"verse":3,"text":"გარემომადგეს მე სალმობანი სიკუდილისანი, და ჭირთა ჯოჯოხეთისათა მპოვეს მე; ჭირი და სალმობაჲ ვპოვე."},"4":{"verse":4,"text":"და სახელსა უფლისასა ვხადე:"},"5":{"verse":5,"text":"ჵ, უფალო, იჴსენ სული ჩემი. მოწყალე არს უფალი და მართალ და ღმერთი ჩემი მწყალობელ."},"6":{"verse":6,"text":"დაიცავს ჩჩჳლთა უფალი; დავმდაბლდი, და მაცხოვნა მე."},"7":{"verse":7,"text":"მოიქეც, სულო ჩემო, განსასუენებელად შენდა, რამეთუ უფალმან კეთილი გიყო შენ,"},"8":{"verse":8,"text":"რამეთუ იჴსენ სული ჩემი სიკუდილისაბან, თუალნი ჩემნი - ცრემლთაგან და ფერჴნი ჩემნი - ბორკილისაგან."},"9":{"verse":9,"text":"სათნო-ვეყო წინაშე უფლისა სოფელსა შინა ცხოველთასა. დიდება"}},"meta":{"connection":"OGB","book_number":230,"chapter_number":114,"previous_chapter":{"connection":"OGB","book_number":230,"chapter":113},"next_chapter":{"connection":"OGB","book_number":230,"chapter":115}}}