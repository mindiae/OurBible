{"chapter":{"1":{"verse":1,"text":"აუვარებდით უფალსა, რამეთუ ტკბილ არს, რამეთუ უკუნისამდე არს წყალობაჲ მისი,"},"2":{"verse":2,"text":"თქუედ ჴსნილთა უფლისათა, რომელნი იჴსნნა ჴელისაგან მტერთასა, და ყოველთაგან სოფლებთა შეკრიბნა იგინი"},"3":{"verse":3,"text":"აღმოსავალით და დასავალით, ჩრდილოთ და ზღჳთ."},"4":{"verse":4,"text":"შესცთეს იგინი უდაბნოსა ურწყულსა, გზაჲ ქალაქისა სამკჳდრებელისა არა პოეს;"},"5":{"verse":5,"text":"ჰშიოდა და სწყუროდა, და სული მათი მათგან მოაკლდა. ღაღად-ყვეს უფლისა მიმართ ჭირსა მათსა, და ურვათა მათთაგან იჴსნნა იგინი"},"6":{"verse":6,"text":""},"7":{"verse":7,"text":"და უძღოდა მათ გზასა წრფელსა, რათა შევიდენ იგინი ქალაქსა მკჳდრობისა მათისასა."},"8":{"verse":8,"text":"აუვარებდით უფალსა, წყალობანი მისნი და საკჳრველებანი მისნი ძეთა კაცთასა,"},"9":{"verse":9,"text":"რამეთუ განაძღო სული ჴუებული და სული მშიერი აღავსო კეთილითა,"},"10":{"verse":10,"text":"მსხდომარენი ბნელსა შინა და აჩრდილთა სიკუდილისათა, კრულნი გლახაკობითა და რკინითა,"},"11":{"verse":11,"text":"რამეთუ განამწარნეს სიტყუანი ღმრთისანი და ზრახვა მაღლისა განარისხეს;"},"12":{"verse":12,"text":"და დამდაბლდა შრომითა გული მათი, მოუძლურდეს და არა ვინ იყო მწე მათდა."},"13":{"verse":13,"text":"ღაღად-ყვეს უფლისა მიმართ ჭირსა მათსა, და ურვათა მათთაგან განარინნა იგინი"},"14":{"verse":14,"text":"და გამოიყვანნა იგინი ბნელისაგან და აჩრდილთა სიკუდილისათა და საკრველნი მათნი განხეთქნა."},"15":{"verse":15,"text":"აუარებდით უფალსა, წყალობანი მისნი და საკჳრველებანი მისნი ძეთა კაცთასა,"},"16":{"verse":16,"text":"რამეთუ შემუსრნა ბჭენი რვალისანი და მოქლონნი რკინისანი შეფქვნა."},"17":{"verse":17,"text":"შეეწია მათ გზისა მისგან უსჯულოებისა მათისა, რამეთუ ცოდვითა მათითა დამდაბლდეს;"},"18":{"verse":18,"text":"ყოველი ჭამადი მოიძაგა სულმან მათმან, და მიეახლნეს ბჭეთა სიკუდილისათა."},"19":{"verse":19,"text":"ღაღად-ყვეს უფლისა მიმართ ჭირსა მათსა, და ურვათა მათთაგან აცხოვნა იგინი."},"20":{"verse":20,"text":"მოუვლინა სიტყუაჲ მისი და განკურნნა იგინი და იჴსნნა იგინი განმხრწნელთაგან მათთა."},"21":{"verse":21,"text":"აუვარებდით უფალსა, წყალობანი მისნი და საკჳრველებანი მისნი ძეთა კაცთასა,"},"22":{"verse":22,"text":"და შეწირედ მისა მსხუერპლი ქებისა და უთხრობდედ საქმეთა მისთა სიხარულით."},"23":{"verse":23,"text":"რომელნა შთავლენან ზღუასა ნავებითა და იქმან საქმესა წყალთა შინა მრავალთა,"},"24":{"verse":24,"text":"მათ იხილნეს საქმენი უფლისანი და საკჳრველებანი მისნი ღრმათა შინა."},"25":{"verse":25,"text":"თქუა, და აღდგა ქარი ნიავქარსა, და ამაღლდეს ღელვანი მისნი;"},"26":{"verse":26,"text":"აღვლენან ცამდე, შთავლენან უფსკრულამდე; და სული მათი ძჳრთა შინა დადნებოდა,"},"27":{"verse":27,"text":"შეშფოთნეს და შეძრწუნდეს, ვითარცა მთრვალნი, და ყოველი სიბრძნე მათი დაინთქა."},"28":{"verse":28,"text":"ღაღად-ყვეს უფლისა მიმართ ჭირსა მათსა, და ურვათა მათთაგან გამოიყვანნა იგინი."},"29":{"verse":29,"text":"და უბრძანა ნიავქარსა, და იქცა ნიავად, და დასცხრეს ღელვანი მისნი;"},"30":{"verse":30,"text":"და იხარეს, რამეთუ დაყუდნეს, და მიუძღუა მათ ნავთსაყუდელსა ნებისა მისისასა."},"31":{"verse":31,"text":"აუარებდით უფალსა, წყალობანი მისნი და საკჳრველებანი მისნი ძეთა კაცთასა."},"32":{"verse":32,"text":"აღამაღლონ იგი კრებულსა შორის ერისასა და საყდრებსა შორის მოხუცებულთასა აქებდენ მას."},"33":{"verse":33,"text":"დასხნა მდინარენი ოჴრად და გამოსავალნი წყალთანი - წყურიელად,"},"34":{"verse":34,"text":"ქუეყანა ნაყოფიერი - ბიცად უკეთურებისათჳს მკჳდრთა მისთასა."},"35":{"verse":35,"text":"დადვა უდაბნო ტბად წყალთა და ქუეყანა ურწყული - გამოსადინელად წყალთა;"},"36":{"verse":36,"text":"დაამკჳდრნა მუნ მშიერნი, და იშენეს ქალიქები საყოფელად მათდა,"},"37":{"verse":37,"text":"და ითესეს ყანები და დაასხეს ვენაჴები და ყვეს ნაყოფი იფქლისა."},"38":{"verse":38,"text":"და აკურთხნა იგინი, და განმრავლდეს ფრიად, და საცხოვარი მათი არა შეამცირა."},"39":{"verse":39,"text":"და მოაკლდეს და განბოროტნეს ჭირისაგან ძჳრთასა და სალმობისა."},"40":{"verse":40,"text":"მიეფინა შეურაცხებაჲ მთავართა ზედა მათთა, და შეაცთუნნა იგინი უვალსა და არაგზასა."},"41":{"verse":41,"text":"და შეეწია გლახაკსა უპოვარებასა შინა მისსა და უძღოდა, ვითარცა ცხოვარსა, ტომებსა მათსა."},"42":{"verse":42,"text":"იხილონ წრფელთა და იხარებდენ, და ყოველმან უსჯულოებამან დაიყოს პირი თჳსი."},"43":{"verse":43,"text":"ვინ არს ბრძენ და დაიცვას ესე და გულისჴმა-ყუნეს წყალობანი უფლისანი? დიდება"}},"meta":{"connection":"OGB","book_number":230,"chapter_number":106,"previous_chapter":{"connection":"OGB","book_number":230,"chapter":105},"next_chapter":{"connection":"OGB","book_number":230,"chapter":107}}}