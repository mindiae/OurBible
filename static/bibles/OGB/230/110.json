{"chapter":{"1":{"verse":1,"text":"აღგიარო შენ, უფალო, ყოვლითა გულითა ჩემითა ზრახვასა შინა წრფელთასა და შესაკრებელსა."},"2":{"verse":2,"text":"დიდ არიან საქმენი ღმრთისანი, გამოსაძიებელ არიან ყოველსა შინა ნებანი მისნი;"},"3":{"verse":3,"text":"აღსარებულ და დიდად შუენიერ არიან საქმენი მისნი, და სიმართლე მისი ჰგიეს უკუნითი უკუნისამდე."},"4":{"verse":4,"text":"საჴსენებელ-ყო საკჳრველებათა მისთა, მოწყალე და შემწყნარებელ უფალი."},"5":{"verse":5,"text":"საზრდელი მოსცა მოშიშთა მისთა, მოიჴსენოს უკუნისამდე აღთქმისა თჳსისა."},"6":{"verse":6,"text":"და ძალი საქმეთა თჳსთა უთხრა ერსა თჳსსა"},"7":{"verse":7,"text":"მიცემად მათდა სამკჳდრებელი წარმართთა. საქმენი ჴელთა მისთანი ჭეშმარიტებაჲ და განკითხვა; სარწმუნო არიან ყოველნივე მცნებანი მისნი,"},"8":{"verse":8,"text":"განმტკიცებულ არიან უკუნითი უკუნისამდე, შექმნულ არიან ჭეშმარიტებით და სიწრფოებით."},"9":{"verse":9,"text":"ჴსნა მოუვლინა ერსა თჳსსა, ამცნო უკუნისამდე აღთქმა თჳსი; წმიდა არს და საშინელ სახელი მისი."},"10":{"verse":10,"text":"დასაბამი სიბრძნისა შიში უფლისაჲ, ხოლო გულისჴმის-ყოფაჲ კეთილი ყოველთა, რომელთა ყონ იგი, და ქებაჲ მისი ეგოს უკუნითი უკუნისამდე."}},"meta":{"connection":"OGB","book_number":230,"chapter_number":110,"previous_chapter":{"connection":"OGB","book_number":230,"chapter":109},"next_chapter":{"connection":"OGB","book_number":230,"chapter":111}}}