{"chapter":{"1":{"verse":1,"text":"აღგამაღლო შენ, ღმერთო ჩემო, მეუფეო ჩემო, და ვაკურთხო სახელი შენი უკუნისამდე ღა უკუნითი უკუნისამდე."},"2":{"verse":2,"text":"ყოველსა დღესა გაკურთხო შენ და ვაქო სახელი შენი უკუნისამღე და უკუნითი უკუნისამდე."},"3":{"verse":3,"text":"დიდ არს უფალი და ქებულ ფრიად, და სიდიდისა მისისა არა არს დასასრულ."},"4":{"verse":4,"text":"ნათესავი და ნათესავი აქებდენ საქმეთა შენთა და ძალსა შენსა უთხრობდენ."},"5":{"verse":5,"text":"დიდად შუენიერებასა დიდებისა სიწმიდისა შენისასა იტყოდიან და საკჳრველებათა შენთა მიუთხრობდენ,"},"6":{"verse":6,"text":"და ძალი საშინელებათა შენთა თქუან და სიმდიდრესა შენსა მიუთხრობდენ,"},"7":{"verse":7,"text":"ჴსენებაჲ მრავალი სიტკბოებისა შენისა აღმოთქუან და სიმართლითა შენითა იხარებდენ."},"8":{"verse":8,"text":"შემწყნარებელ და მოწყალე არს უფალი, სულგრძელ და დიდად მოწყალე."},"9":{"verse":9,"text":"ტკბილ არს უფალი ყოველთა მიმართ, და წყალობანი მისნი ყოველთა ზედა საქმეთა მისთა."},"10":{"verse":10,"text":"აღგიარებედ შენ, უფალო, ყოველნი საქმენი შენნი, და წმიდანი შენნი გაკურთხევდედ შენ."},"11":{"verse":11,"text":"დიდებაჲ სუფევისა შენისა წართქუან და ძლიერებასა შენსა იტყოდიან"},"12":{"verse":12,"text":"უწყებად ძეთა კაცთა ძლიერებაჲ შენი და დიდებაჲ დიდად შუენიერებისა სუფევისა შენისა."},"13":{"verse":13,"text":"სუფევა შენი სუფევა არს ყოველთა საუკუნეთა, და მეუფებაჲ შენი ყოველსა შორის თესლსა და თესლსა. სარწმუნო არს უფალი ყოველთა შინა სიტყუათა მისთა და წმიდა არს იგი ყოველთა შინა საქმეთა მისთა."},"14":{"verse":14,"text":"განამტკიცნის უფალმან ყოველნი დაცემადნი და აღმართნის ყოველნი დაცემულნი."},"15":{"verse":15,"text":"თუალნი ყოველთანი შენდამი ესვენ, და შენ მოსცი საზრდელი მათი ჟამსა."},"16":{"verse":16,"text":"აღაღებ შენ ჴელსა შენსა და განაძღებ ყოველსა ცხოველსა ნებისაებრ."},"17":{"verse":17,"text":"მართალ არს უფალი ყოველთა შინა გზათა მისთა და წმიდა არს იგი ყოველთა შინა საქმეთა მისთა."},"18":{"verse":18,"text":"ახს უფალი ყოველთა, რომელნი ხადიან მას, ყოველთა, რომელნი ხადიან მას ჭეშმარიტებით."},"19":{"verse":19,"text":"ნებაჲ მოშიშთა მისთა ყოს და ვედრებისა მათისა შეისმინოს და აცხოვნნეს იგინი,"},"20":{"verse":20,"text":"დაიცვნეს უფალმან ყოველნი მოყუარენი მისნი და ყოველნი ცოდვილნი მოსრნეს."},"21":{"verse":21,"text":"ქებულებასა უფლისასა იტყოდის პირი ჩემი, და აკურთხევდინ ყოველი ჴორციელი სახელსა წმიდასა მისსა უკუნისამდე და უკუნითი უკუნისამდე. დიდებაჲ"}},"meta":{"connection":"OGB","book_number":230,"chapter_number":144,"previous_chapter":{"connection":"OGB","book_number":230,"chapter":143},"next_chapter":{"connection":"OGB","book_number":230,"chapter":145}}}