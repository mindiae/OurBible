{"chapter":{"1":{"verse":1,"text":"დასასრულსა მკჳდრისათჳს, ფსალმუნი დავითის"},"2":{"verse":2,"text":"სიტყუანი ჩემნი ყურად-იხუენ, უფალო, გულისხმა-ყავ ღაღადებაჲ ჩემი,"},"3":{"verse":3,"text":"მომხედენ ჴმასა ლოცვისა ჩემისასა, მეუფეო ჩემო და ღმერთო ჩემო;<br/>რამეთუ შენდამი ვილოცო, უფალო."},"4":{"verse":4,"text":"განთიად შეისმინე ჴმისა ჩემისა, განთიად წარვდგე შენდა და გეჩუენო შენ. რამეთუ შენ ღმერთი არა ეგრე ხარ, ვითარმცა გინდა უსჯულოებაჲ;"},"5":{"verse":5,"text":"არა დაიმკჳდროს შენ თანა უკეთურმან, არცა დადგენ უსჯულონი წინაშე თუალთა შენთა;"},"6":{"verse":6,"text":"მოიძულენ შენ ყოველნი მოქმედნი უსჯულოებისანი. წარსწყმიდნე შენ ყოველნი, რომელნი იტყჳან სიცრუესა; კაცი მოსისხლე და მზაკუარი სძაგს უფალსა."},"7":{"verse":7,"text":""},"8":{"verse":8,"text":"ხოლო მე მრავლითა მოწყალებითა შენითა შევიდე სახლსა შენსა, თაყუანის-ვსცე ტაძარსა წმიდასა შენსა შიშითა შენითა."},"9":{"verse":9,"text":"უფალო, მიძეღუ მე სიმართლითა შენითა და მტერთა ჩემთათჳს წარმართე შენ წინაშე გზაჲ ჩემი."},"10":{"verse":10,"text":"რამეთუ არა არს პირსა მათსა ჭეშმარიტებაჲ, გული მათი ამაო,"},"11":{"verse":11,"text":"სამარე ზეაღებულ არს ჴორჴი მათი, ენითა მათითა ზაკვიდეს. საჯენ იგინი, ღმერთო; დაეცნედ იგინი ზრახვათა მათთაგან; სიმრავლისაებრ უღმრთოებათა მათთასა განიშორენ იგინი, რამეთუ გაგამწარეს შენ, უფალო."},"12":{"verse":12,"text":"და იშუებდენ ყოველნი, რომელნი გესვენ შენ, უკუნისამდე იხარებდენ და დაიმკჳდრო მათ შორის. და იქადოდიან შენდამი, რომელთა უყუარს სახელი შენი."},"13":{"verse":13,"text":"რამეთუ შენ აკურთხო მართალი, უფალო, ვითარცა ჭურითა სათნოებისათა გჳრგჳნოსან-მყვენ ჩუენ."}},"meta":{"connection":"OGB","book_number":230,"chapter_number":5,"previous_chapter":{"connection":"OGB","book_number":230,"chapter":4},"next_chapter":{"connection":"OGB","book_number":230,"chapter":6}}}