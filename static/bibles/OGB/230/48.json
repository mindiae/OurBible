{"chapter":{"1":{"verse":1,"text":"დასასრულსა, ძეთა კორესთა ფსალმუნი"},"2":{"verse":2,"text":"ისმინეთ ესე ყოველთა წარმართთა და ყურად-იღეთ ყოველთა, რომელნი დამკჳდრებულ ხართ სოფელსა."},"3":{"verse":3,"text":"ნაშობნი ქუეყანისანი და ძენი კაცთანი, ერთბამად მდიდარნი და გლახაკნი."},"4":{"verse":4,"text":"პირი ჩემი იტყოდის სიბრძნესა და ზრახვანი გულისა ჩემისანი გულისჴმის-ყოფასა."},"5":{"verse":5,"text":"მივყო იგავსა ყური ჩემი და აღვაღო საგალობლითა იგავი ჩემი."},"6":{"verse":6,"text":"რაჲსათჳს მეშინის მე დღესა ბოროტსა, უკუეთუ უსჯულოებამან სლვათა ჩემთამან გარემომიცვას მე?"},"7":{"verse":7,"text":"რომელნი ესვენ ძალსა თჳსსა და სიმრავლესა ზედა სიმდიდრისა თჳსისასა იქადიან,"},"8":{"verse":8,"text":"ძმამან ვერ იჴსნას, იჴსნეს კაცმან? არა მისცეს ღმერთსა საჴსარი თავისა თჳსისა."},"9":{"verse":9,"text":"და სასყიდელი საჴსრად სულისა თჳსისა; და შურებოდა იგი უკუნისამდე,"},"10":{"verse":10,"text":"და ცხოვნდეს სრულიად."},"11":{"verse":11,"text":"არა იხილოს მან განსახრწნელი, რაჟამს იხილნეს ბრძენნი სიკუდილად. ერთბამად უგუნური და უცნობო წარწყმდენ და დაუტეონ უცხოთა სიმდიდრე მათი."},"12":{"verse":12,"text":"და სამარენი მათნი სახლ მათდა იყუნენ უკუნისამდე და საყოფელ მათდა თესლითი თესლადმდე; სახელები მათი უწოდეს მიწასა მათსა."},"13":{"verse":13,"text":"კაცი პატივსა შინა იყო და არა გულისჴმა-ყო; ჰბაძვიდა იგი პირუტყუთა უგუნურთა და მიემსგავსა მათ."},"14":{"verse":14,"text":"ესე გზაჲ არს საცთურებისა მათისა მათდა მიმართ და ამისსა შემდგომად პირითა მათითა სათნო-იყონ."},"15":{"verse":15,"text":"ვითარცა საცხოვარნი, ჯოჯოხეთსა მიეცნენ და სიკუდილი ჰმწყსიდეს მათ; და ეუფლნენ მათ წრფელნი განთიად და შეწევნა მათი განკფდეს ჯოჯოხეთს და დიდებისა მათისაგან განვარდენ."},"16":{"verse":16,"text":"ხოლო ღმერთმან იჴსნეს სული ჩემი ჴელთაგან ჯოჯოხეთისათა, რაჟამს შემიწყნარებდეს მე."},"17":{"verse":17,"text":"ნუ გეშინინ, რაჟამს განმდიდრდეს კაცი და რაჟამს განმრავლდეს პატივი სახლისა მისისა;"},"18":{"verse":18,"text":"რამეთუ არა სიკუდილსა მისსა წარიღოს მან ყოველი, არცა შთაჰყვეს დიდებაჲ მისი მის თანა."},"19":{"verse":19,"text":"რამეთუ სული მისი ცხოვრებასა ოდენ მისსა იკურთხოს; აღგიაროს შენ, რაჟამს კეთილი უყო მას."},"20":{"verse":20,"text":"შევიდეს იგი ვიდრე ნათესავადმდე მამათა მისთა, ვიდრე უკუნისამდე ნათელი არა იხილოს."},"21":{"verse":21,"text":"კაცი პატივსა შინა იყო და არა გულისჴმა-ყო, ჰბაძვიდა იგი პირუტყუთა უგუნურთა და მიემსგავსა მათ. დიდება"}},"meta":{"connection":"OGB","book_number":230,"chapter_number":48,"previous_chapter":{"connection":"OGB","book_number":230,"chapter":47},"next_chapter":{"connection":"OGB","book_number":230,"chapter":49}}}