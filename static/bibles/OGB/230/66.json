{"chapter":{"1":{"verse":1,"text":"დასასრულსა, გალობაჲ და ფსალმუნი დავითისი"},"2":{"verse":2,"text":"ღმერთო, მიწყალენ ჩუენ და მაკურთხენ ჩუენ, გამოაჩინე პირი შენი ჩუენ ზედა და მიწყალენ ჩუენ."},"3":{"verse":3,"text":"ცნობად ქუეყანასა ზედა გზაჲ შენი და ყოველსა თესლებსა შორის მაცხოვარებაჲ შენი."},"4":{"verse":4,"text":"აღგიარებდედ შენ ერნი, ღმერთო, აღგიარებდედ შენ ერნი ყოველნი."},"5":{"verse":5,"text":"მხიარულ იყვნედ და იხარებდინ თესლნი, რამეთუ შენ განსაჯნე ერნი სიწრფოებით და თესლებსა ქუეყანასა ზედა უძღოდი."},"6":{"verse":6,"text":"აღგიარებდენ შენ ერნი, ღმერთო, აღგიარებდენ შენ ერნი ყოველნი."},"7":{"verse":7,"text":"ქუეყანამან გამოსცა ნაყოფი თჳსი, მაკურთხენ ჩუენ, ღმერთო;"},"8":{"verse":8,"text":"ღმერთმან ჩუენმან მაკურთხენინ ჩუენ, ღმერთმან, და ეშინოდენ მისგან ყოველთა კიდეთა ქუეყანისათა. დიდება"}},"meta":{"connection":"OGB","book_number":230,"chapter_number":66,"previous_chapter":{"connection":"OGB","book_number":230,"chapter":65},"next_chapter":{"connection":"OGB","book_number":230,"chapter":67}}}