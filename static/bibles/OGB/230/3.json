{"chapter":{"1":{"verse":1,"text":"ფსალმუნი დავითისი, რაჟამს ივლტოდა იგი პირისაგან აბესალომისა, ძისა თჳსისა"},"2":{"verse":2,"text":"უფალო, რად განმრავლდეს მაჭირვებელნი ჩემნი? და მრავალნი აღდგეს ჩემ ზედა."},"3":{"verse":3,"text":"მრავალთა ჰრქჳან სულსა ჩემსა: არა არს ცხორებაჲ მისი ღმრთისა მიერ მისისა."},"4":{"verse":4,"text":"ხოლო შენ, უფალო, მწე ჩემდა ხარ, დიდებაჲ ჩემდა და ასამაღლებელ თავისა ჩემისა."},"5":{"verse":5,"text":"ჴმითა ჩემითა უფლისა მიმართ ღაღად-ვყავ და შეესმა ჩემი მთით წმიდით მისით."},"6":{"verse":6,"text":"მე დავწევ და დავიძინე და განვიღჳძე, რამეთუ უფალი მწე მეყო მე."},"7":{"verse":7,"text":"არა შემეშინოს მე ბევრეულისაგან ერისა, რომელთა-იგი გარემომიცვეს მე. აღდეგ, უფალო, მაცხოვნე მე, ღმერთო ჩემო,"},"8":{"verse":8,"text":"რამეთუ შენ დასცენ ყოველნი, რომელნი მემტერნეს მე ამაოდ; კბილნი ცოდვილთანი შენ შეჰმუსრენ."},"9":{"verse":9,"text":"უფლისაჲ არს ცხორებაჲ და ერსა შენსა ზედა არს კურთხევა შენი. დიდებაჲ"}},"meta":{"connection":"OGB","book_number":230,"chapter_number":3,"previous_chapter":{"connection":"OGB","book_number":230,"chapter":2},"next_chapter":{"connection":"OGB","book_number":230,"chapter":4}}}