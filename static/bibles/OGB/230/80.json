{"chapter":{"1":{"verse":1,"text":"დასასრულსა, საწნეხელთათჳს, ასაფისი ფსალმუნი"},"2":{"verse":2,"text":"უგალობდეთ ღმერთსა, მწესა ჩუენსა, ღაღადებით ღმრთისა იაკობისა."},"3":{"verse":3,"text":"აღიღეთ ფსალმუნი და ეცით ბობღანსა, საგალობელი სახარულევანი ებნითა"},"4":{"verse":4,"text":"დაჰბერეთ ახლის თჳსთავთა ნესტჳთა, ბრწყინვალესა დღესა დღესასწაულისა ჩუენისასა."},"5":{"verse":5,"text":"რამეთუ ბრძანებაჲ არს ესე ისრაჱლისა და სამართალი არს ღმრთისა იაკობისი."},"6":{"verse":6,"text":"წამებად იოსების თანა დადვა ესე, რაჟამს გამოვიდოდა იგი ქუეყანით ეგჳპტით; ენაჲ, რომელი არა იცოდა, ესმა;"},"7":{"verse":7,"text":"განაშორნა ტჳრთსა ბჭენი მისნი და ჴელნი მისნი გოდრითა მონებასა."},"8":{"verse":8,"text":"ჭირსა მხადე მე, და გიჴსენ შენ; მესმა შენი დაფარულთა შინა ნიავქარისათა, გამოგცადე შენ წყალთა მათ ზედა ცილობისათა."},"9":{"verse":9,"text":"ისმინე, ერო ჩემო, და გიწამო შენ, და ისრაჱლო, ისმინო თუ ჩემი,"},"10":{"verse":10,"text":"არა იყოს შენ შორის ღმერთი საწუთო, არცა თაყუანის-სცე შენ ღმერთსა უცხოსა."},"11":{"verse":11,"text":"რამეთუ მე ვარ უფალი ღმერთი შენი, რომელმან აღმოგიყვანე შენ ქუეყანით ეგჳპტით; განავრცე პირი შენი და აღვავსო ეგე."},"12":{"verse":12,"text":"და ერმან ჩემმან არა ისმინა ჴმისა ჩემისა და ისრაჱლი მე არა მერჩდა."},"13":{"verse":13,"text":"და განვავლინენ იგინი საქმეთაებრ გულითა მათთასა, რათა ვიდოდიან საქმეთა შინა მათთა."},"14":{"verse":14,"text":"უკუეთუმცა ერსა ჩემსა ესმინა ჩემი და ისრაჱლი თუმცა გზათა ჩემთა სრულ იყო,"},"15":{"verse":15,"text":"ვითარცა არა რაჲთამცა მტერნი მათნი დამემდაბლნეს და მაჭირვებელთა ზედა და-მცა-მედგა ჴელი ჩემი."},"16":{"verse":16,"text":"მტერნი უფლისანი ეცრუვნეს მას, და იყო ჟამი მათი საუკუნოდ."},"17":{"verse":17,"text":"და აჭამა მათ სიპოხისაგან იფქლისა და კლდისაგან თაფლისა განაძღნა იგინი. დიდება."}},"meta":{"connection":"OGB","book_number":230,"chapter_number":80,"previous_chapter":{"connection":"OGB","book_number":230,"chapter":79},"next_chapter":{"connection":"OGB","book_number":230,"chapter":81}}}