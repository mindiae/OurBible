{"chapter":{"1":{"verse":1,"text":"დასასრულსა გალობათასა ფსალმუნი დავითის"},"2":{"verse":2,"text":"ხადილსა ჩემსა ესმა ჩემი ღმერთსა სიმართლისა ჩემისასა. ჭირსა ჩემსა განმივრცე მე, მიწყალე მე და ისმინე ლოცვისა ჩემისა."},"3":{"verse":3,"text":"ძენო კაცთანო, ვიდრემდის გულფიცხელ ხართ? რად გიყუარს ამაოება და ეძიებთ სიცრუესა?"},"4":{"verse":4,"text":"გულისჴმა-ყავთ, რამეთუ საკჳრველ-ყო უფალმან წმიდაჲ თჳსი; უფალსა შეესემინ ჩემი ღაღადებასა ჩემსა მისა მიმართ."},"5":{"verse":5,"text":"განრისხნებოდეთ და ნუ სცოდავთ; რაჲ სთქუათ გულთა შინა თქუენთა, სარეცელთა თქუენთა ზედა შეინანეთ."},"6":{"verse":6,"text":"შეწირეთ მსხუერპლი სიმართლისა და ესევდით უფალსა. მრავალთა თქუან: ვინ გჳჩუენოს ჩუენ კეთილი?"},"7":{"verse":7,"text":"გამოჩნდა ჩუენ ზედა ნათელი პირისა შენისა, უფალო. მოეც სიხარული გულსა ჩემსა,"},"8":{"verse":8,"text":"ნაყოფისაგან იფქლისა და ღჳნისა და ზეთისა მათისა განმრავლდეს."},"9":{"verse":9,"text":"მშჳდობით მას ზედა დავწვე და დავიძინო,"},"10":{"verse":10,"text":"რამეთუ შენ, უფალმან, მხოლო სასოებით დამამკჳდრე მე."}},"meta":{"connection":"OGB","book_number":230,"chapter_number":4,"previous_chapter":{"connection":"OGB","book_number":230,"chapter":3},"next_chapter":{"connection":"OGB","book_number":230,"chapter":5}}}