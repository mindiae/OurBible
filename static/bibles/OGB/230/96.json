{"chapter":{"1":{"verse":1,"text":"უფალი სუფევს, იხარებდინ ქუეყანაჲ, და იშუებდედ ჭალაკნი მრავალნი."},"2":{"verse":2,"text":"ღრუბელი და ნისლი გარემო არს მისსა, სიმართლე და განკითხვა წარმართება საყდრისა მისისა."},"3":{"verse":3,"text":"ცეცხლი მის წინაშე ვიდოდის და შეწუნეს გარემოს მტერნი მისნი."},"4":{"verse":4,"text":"გამოჩნდეს ელვანი მისნი სოფელსა, იხილა და შეძრწუნდა ქუეყანაჲ."},"5":{"verse":5,"text":"მთანი, ვითარცა ცჳლი, დადნეს პირისაგან უფლისა, პირისაგან უფლისა ყოვლისა ქუეყანისა."},"6":{"verse":6,"text":"უთხრეს ცათა სიმართლე მისი, და იხილონ ყოველთა ერთა დიდებაჲ მისი."},"7":{"verse":7,"text":"ჰრცხუენოდენ ყოველთა, რომელნი თაყუანის-სცემენ ჴელითქმნულთა და რომელნი იქადიან კერპებითა მათითა. თაყუანის-ეცით მას ყოველთა ანგელოზთა მისთა."},"8":{"verse":8,"text":"ესმა და იხარებდა სიონი, და იშუებდეს ასულნი ჰურიასტანისანი სამართალთა შენთათჳს, უფალო."},"9":{"verse":9,"text":"რამეთუ შენ, უფალი, მაღალ ხარ ყოველსა ქუეყანასა ზედა, ფრიად ამაღლდი შენ უფროს ყოველთა ღმერთთა."},"10":{"verse":10,"text":"რომელთა გიყუარს უფალი, მოიძულეთ ბოროტი; დაიცვნეს უფალმან სულნი წმიდათა მისთანი. და ჴელთაგან ცოდვილისათა იჴსნნეს იგინი."},"11":{"verse":11,"text":"ნათელი გამოუბრწყინდა მართალსა და გულითა წრფელთა - სიხარული."},"12":{"verse":12,"text":"იხარებდით მართალნი უფლისა მიმართ და აუარებდით საჴსენებელსა სიწმიდისა მისისასა. დიდება"}},"meta":{"connection":"OGB","book_number":230,"chapter_number":96,"previous_chapter":{"connection":"OGB","book_number":230,"chapter":95},"next_chapter":{"connection":"OGB","book_number":230,"chapter":97}}}