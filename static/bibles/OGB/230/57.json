{"chapter":{"1":{"verse":1,"text":"დასასრულსა, ნუ განხრწნი, დავითის ძეგლისწერისათჳს"},"2":{"verse":2,"text":"ჭეშმარიტად თუ სიმართლესა იტყჳთ, სიწრფოებასა შჯიდით, ძენო კაცთანო;"},"3":{"verse":3,"text":"და რამეთუ გულსა შინა უსჯულოებასა იქმთ, ქუეყანასა ზედა სიცრუესა ჴელნი თქუენნი ნივთებენ."},"4":{"verse":4,"text":"უცხო იქმნნეს ცოდვილნი საშოთაგან, შესცთეს მუცლითგან და იტყოდეს სიცრუესა."},"5":{"verse":5,"text":"გულისწყრომა მათი მსგავს არს გუელისასა და ვითარცა ასპიტსა ყრუსა, რომელსა დაეყუნიან ყურნი მისნი,"},"6":{"verse":6,"text":"რომელმან არა ისმინა ჴმაჲ მსახრვალისა და წამლისა მწამლველისაგან ბრძნისა."},"7":{"verse":7,"text":"ღმერთმან შემუსრნეს კბილნი მათნი პირსა შინა მათსა, და შუანი ლომთანი შეფქუნა უფალმან."},"8":{"verse":8,"text":"შეურაცხ იქმნენ იგინი, ვითარცა წყალი დათხეული, გარდააცუეს მშჳლდსა მისსა, ვიდრემდის მოუძლურდენ."},"9":{"verse":9,"text":"ვითარცა ცჳლი რა დადნის, ეგრეთ მოესრულნენ, დაეცა მათ ზედა ცეცხლი და არა იხილეს მზე."},"10":{"verse":10,"text":"ვიდრე არა თანა იყო ეკალთა თქუენთა ძეძჳ, ვითარცა ცხოველნი, ვითარცა რისხვით შთანთქნეს იგინი."},"11":{"verse":11,"text":"იხარებდეს მართალი, რაჟამს იხილოს შურისგებაჲ, ჴელნი მისნი დაიბანნეს სისხლითა ცოდვილისათა."},"12":{"verse":12,"text":"და თქუას კაცმან, რამეთუ არს სამე ნაყოფი მართლისა; და არს სამე ღმერთი, რომელმან საჯნეს იგინი ქუეყანას ზედა. დიდება"}},"meta":{"connection":"OGB","book_number":230,"chapter_number":57,"previous_chapter":{"connection":"OGB","book_number":230,"chapter":56},"next_chapter":{"connection":"OGB","book_number":230,"chapter":58}}}