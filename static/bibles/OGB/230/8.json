{"chapter":{"1":{"verse":1,"text":"დასასრულსა, საწნეხელთათჳს, ფსალმუნი დავითისი"},"2":{"verse":2,"text":"უფალო, უფალო ჩუენო, ვითარ საკჳრველ არს სახელი შენი ყოველსა ქუეყანასა ზედა, რამეთუ ამაღლდა დიდად შუენიერებაჲ შენი ზესკნელს ცათა."},"3":{"verse":3,"text":"პირითა ყრმათა ჩჩჳლთა მწოვართათა დაამტკიცე ქებაჲ მტერთა შენთათჳს, რათამცა დაიჴსნა მტერი იგი და შურისმგებელი."},"4":{"verse":4,"text":"რამეთუ ვიხილნე მე ცანი, ქმნილნი თითთა შენთანი, მთოვარე და ვარსკულავები, რომელ შენ დააფუძნენ."},"5":{"verse":5,"text":"რაჲ არს კაცი, რამეთუ მოიჴსენე მისი, ანუ ძე კაცისა, რამეთუ მოხედავ მას?"},"6":{"verse":6,"text":"დააკლე იგი მცირედ რაჲმე ანგელოზთა, დიდებითა და პატივითა გჳრგჳნოსან-ჰყავ იგი."},"7":{"verse":7,"text":"და დაადგინე იგი ზედა ქმნულსა ჴელთა შენთასა,"},"8":{"verse":8,"text":"ყოველივე დაამორჩილე ქუეშე ფერჴთა მისთა. ცხოვარი და ზროხაჲ ყოველივე,"},"9":{"verse":9,"text":"მერმეცა და პირუტყუნი ველისანი, მფრინველნი ცისანი და თევზნი ზღჳსანი, რაოდენნი ვლენან ალაგებსა მას ზღუათასა."},"10":{"verse":10,"text":"უფალო, უფალო ჩუენო, ვითარ საკჳრველ არს სახელი შენი ყოველსა ქუეყანასა ზედა. დიდებაჲ"}},"meta":{"connection":"OGB","book_number":230,"chapter_number":8,"previous_chapter":{"connection":"OGB","book_number":230,"chapter":7},"next_chapter":{"connection":"OGB","book_number":230,"chapter":9}}}