{"chapter":{"1":{"verse":1,"text":"აქებდ, იერუსალჱმ, უფალსა, უგალობდ ღმერთსა შენსა, სიონ,"},"2":{"verse":2,"text":"რამეთუ განაძლიერნა მოქლონნი ბჭეთა შენთანი და აკურთხნა შვილნი შენნი შენ თანა,"},"3":{"verse":3,"text":"რომელმან დასხნა საზღვარნი შენნი მშჳდობით და სიპოხითა იფქლისათა განგაძღო შენ,"},"4":{"verse":4,"text":"რომელმან მოავლინის სიტყუაჲ მისი ქუეყანად, და სწრაფით რბინ ბრძანებაჲ მისი;"},"5":{"verse":5,"text":"დადვის თოვლი, ვითარცა მატყლი, და ნისლი, ვითარცა ნაცარი მიჰფინის;"},"6":{"verse":6,"text":"რომელმან დასხნა მყინვარნი მისნი ნებეულად; წინაშე ყინელსა მისსა ვინმე დაუდგეს?"},"7":{"verse":7,"text":"მიავლინის სიტყუაჲ მისი და დაადვნის იგი; ქროდის სული მისი და დიოდიან წყალნი;"},"8":{"verse":8,"text":"რომელი უთხრობს სიტყუათა მისთა იაკობსა, სიმართლეთა და განკითხვათა მისთა - ისრაჱლსა."},"9":{"verse":9,"text":"არა უყო ესრეთ ყოველსა ნათესავსა და სამართალნი მისნი არა გამოუცხადნა მათ. დიდებაჲ"}},"meta":{"connection":"OGB","book_number":230,"chapter_number":147,"previous_chapter":{"connection":"OGB","book_number":230,"chapter":146},"next_chapter":{"connection":"OGB","book_number":230,"chapter":148}}}