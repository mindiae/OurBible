{"chapter":{"1":{"verse":1,"text":"მდინარეთა ზედა ბაბილოვნისათა მუნ დავსხედით და ვტიროდით, რაჟამს მოვიჴსენეთ ჩუენ სიონი."},"2":{"verse":2,"text":"ძეწნთა ზედა შორის მისსა მუნ დავჰკიდენით საგალობელნი ჩუენნი,"},"3":{"verse":3,"text":"რამეთუ მუნ მკითხვიდეს ჩუენ წარმტყუენველნი ჩუენნი სიტყუათა მათ ქებათასა, და წარმყუანებელნი ჩუენნი გალობასა: გჳგალობდით ჩუენ გალობათა მათგან სიონისათა."},"4":{"verse":4,"text":"ვითარმე ვგალობდეთ გალობასა უფლისასა ქუეყანასა უცხოსა?"},"5":{"verse":5,"text":"რამეთუ დაგივიწყო შენ, იერუსალჱმ, დაივიწყენ მარჯვენეცა ჩემი."},"6":{"verse":6,"text":"აექუნ ენაჲ ჩემი სასასა ჩემსა, არა თუ მოგიჴსენო შენ და არა თუ პირველ განგებელ-ვყო იერუსალჱმი, ვითარცა-იგი დასაბამსა მას სიხარულისა ჩემისასა."},"7":{"verse":7,"text":"მოიჴსენენ, უფალო, ძენი ედომისნი და დღე იგი იერუსალჱმისა, რომელნი იტყოდეს: დაარღჳეთ, დაარღჳეთ მისაფუძვლადმდე მისა!"},"8":{"verse":8,"text":"ასულო ბაბილოვნისაო, უბადრუკო, ნეტარ არს, რომელმან მიგაგოს შენ მისაგებელი შენი, რომელ შენ მომაგე ჩუენ!"},"9":{"verse":9,"text":"ნეტარ არს, რომელმან შეიპყრნეს ჩჩჳლნი შენნი და შეახეთქნეს კლდესა. დიდებაჲ"}},"meta":{"connection":"OGB","book_number":230,"chapter_number":136,"previous_chapter":{"connection":"OGB","book_number":230,"chapter":135},"next_chapter":{"connection":"OGB","book_number":230,"chapter":137}}}