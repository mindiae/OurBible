{"chapter":{"1":{"verse":1,"text":"დასასრულსა, ძეთა კორესთათჳს, დაფარულთათჳს ფსალმუნი"},"2":{"verse":2,"text":"ღმერთი ჩუენი შესავედრებელ და ძალ, შემწე ჭირთა შინა, რომელთა მპოვნეს ჩუენ ფრიად."},"3":{"verse":3,"text":"ამისთჳს არა მეშინოდის ჩუენ ძრვასა ქუეყანისასა და ცვალებასა მათთასა, გულთა ზღუათასა."},"4":{"verse":4,"text":"ოხრიდეს და შეძრწუნდეს წყალნი მათნი, შეძრწუნდეს მთანი ძლიერებითა მისითა."},"5":{"verse":5,"text":"სლვა მდინარეთა ახარებს ქალაქსა ღმრთისასა; წმიდა-ყო საყოფელი თჳსი მაღალმან."},"6":{"verse":6,"text":"ღმერთი მის შორის და იგი არა შეიძრას; შეეწიოს მას ღმერთი დილითი-დილად."},"7":{"verse":7,"text":"შეძრწუნდეს წარმართნი, მიდრკეს მეფენი, მოსცა ჴმაჲ თჳსი მაღალმან და შეიძრა ქუეყანა."},"8":{"verse":8,"text":"უფალი ძალთა ჩუენთა, ჴელისაღმპყრობელ ჩუენდა ღმერთი იაკობისი."},"9":{"verse":9,"text":"მოდით და იხილენით საქმენი ღმრთისანი, რომელ ქმნნა ნიშები ქუეყანასა ზედა."},"10":{"verse":10,"text":"დააცადნის ბრძოლანი კიდითგან კიდედმდე ქუეყანასა; მშჳლდები შემუსროს და შეფქვას საჭურველი და ფარები დაწვას ცეცხლითა."},"11":{"verse":11,"text":"მოიცალეთ და გულისჴმა-ყავთ, რამეთუ მე ვარ ღმერთი; ავმაღლდე წარმართთა შორის და ავმაღლდე ქუეყანასა შინა."},"12":{"verse":12,"text":"უფალი ძალთა ჩუენ თანა, ჴელისაღმპყრობელ ჩუენდა ღმერთი იაკობისი. დიდება"}},"meta":{"connection":"OGB","book_number":230,"chapter_number":45,"previous_chapter":{"connection":"OGB","book_number":230,"chapter":44},"next_chapter":{"connection":"OGB","book_number":230,"chapter":46}}}