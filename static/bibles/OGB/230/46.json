{"chapter":{"1":{"verse":1,"text":"დასასრულსა, ძეთა კორესთათჳს ფსალმუნი"},"2":{"verse":2,"text":"ყოველთა წარმართთა აღიტყუელენით ჴელნი თქუენნი, ღაღადებდით ღმრთისა მიმართ ჴმითა სიხარულისათა."},"3":{"verse":3,"text":"რამეთუ უფალი მაღალ არს და საშინელ და მეუფე დიდ ყოველსა ქუეყანასა ზედა."},"4":{"verse":4,"text":"დაგუამორჩილნა ჩუენ ერნი და წარმართნი ქუეშე ფერჴთა ჩუენთა."},"5":{"verse":5,"text":"გამომირჩია ჩუენ სამკჳდრებელი თჳსი, შუენიერებაჲ იაკობისი, რომელ შეიყუარა."},"6":{"verse":6,"text":"ამაღლდა ღმერთი ღაღადებითა და უფალი ჴმითა საყჳრისათა."},"7":{"verse":7,"text":"უგალობდით ღმერთსა ჩუენსა, უგალობდით; უგალობდით მეუფესა ჩუენსა, უგალობდით."},"8":{"verse":8,"text":"რამეთუ მეუფე არს ყოვლისა ქუეყანისა ღმერთი, უგალობდით მას მეცნიერებით."},"9":{"verse":9,"text":"სუფევს ღმერთი წარმართთა ზედა, ღმერთი ზის საყდარსა მისსა ზედა წმიდასა."},"10":{"verse":10,"text":"მთავარნი ერთანი შეკრბეს ღმრთისა თანა აბრაჰამისა, რამეთუ ღმრთისა ძლიერნი ქუეყანით ფრიად ამაღლდეს."}},"meta":{"connection":"OGB","book_number":230,"chapter_number":46,"previous_chapter":{"connection":"OGB","book_number":230,"chapter":45},"next_chapter":{"connection":"OGB","book_number":230,"chapter":47}}}