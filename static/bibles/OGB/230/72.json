{"chapter":{"1":{"verse":1,"text":"მოაკლდეს გალობანი დავითისნი, ძისა ესესნი, ფსალმუნი ასაფისა, გალობაჲ ასურასტანელისა მიმართ, ვითარ კეთილ არს ისრაჱლისა ღმერთი გულითა წრფელთათჳს."},"2":{"verse":2,"text":"ხოლო ჩემი, კნინღადა, შემიძრწუნდეს ფერჴნი, მცირედღადა, შემიცთეს სლვანი ჩემნი."},"3":{"verse":3,"text":"რამეთუ ვეშურე უშჯულოთა, მშჳდობასა რაჲ ცოდვილთასა ვხედევდ."},"4":{"verse":4,"text":"რამეთუ არა არს ახილვა სიკუდილსა შინა მათსა და სიმტკიცე გუემათა შინა მათთა."},"5":{"verse":5,"text":"შრომასა კაცთა თანა არა შურებიან და კაცთა თანა იგინი არა იტანჯნენ."},"6":{"verse":6,"text":"ამისთჳს შეიპყრნა იგინი ამპარტავანებამან სრულიად, შეიმოსეს უღმრთოებაჲ და სიცრუჱ თჳსი."},"7":{"verse":7,"text":"და გამოჴდეს, ვითარცა ცმელისაგან სიცრუჱ მათი, რამეთუ ვიდოდეს იგინი ზრახვითა გულისათა."},"8":{"verse":8,"text":"განიზრახეს და იტყოდეს უკეთურებით და სიცრუესა მაღლად ზრახვიდეს."},"9":{"verse":9,"text":"დადვეს ცათა შინა პირი მათი, და ენა მათი ეთრია ქუეყანასა ზედა."},"10":{"verse":10,"text":"ამისთჳს მოიქცეს ერი ჩემი აქავე, და დღენი სრულნი იპოვნენ მათ თანა."},"11":{"verse":11,"text":"და თქუეს: ვითარმე აგრძნა ღმერთმან, ანუ არსმეა მეცნიერებაჲ მაღლისა თანა?"},"12":{"verse":12,"text":"აჰა, ესერა, ესე ცოდვილნი წარმართებულ არიან და უპყრიეს სიმდიდრე მათი უკუნისამდე."},"13":{"verse":13,"text":"და ვთქუ: ცუდად სამე განვიმართლე გული ჩემი და დავიბანენ უბრალოდ ჴელნი ჩემნი."},"14":{"verse":14,"text":"და ვიყავ მე ტანჯულ ყოველსა დღესა და მხილებაჲ ჩემი განთიად."},"15":{"verse":15,"text":"და ვთქუ, ვითარმედ: უთხრა ესრეთ: აჰა, ესერა, ნათესავსა შვილთა შენთასა აღუთქუ."},"16":{"verse":16,"text":"და გულსა მომიჴდა ცნობად, ესე არს შრომაჲ ჩემი ჩემ წინაშე,"},"17":{"verse":17,"text":"ვიდრემდის შევიდე მე სიწმიდესა ღმრთისასა და გულისჴმა-ვყო აღსასრული მათი."},"18":{"verse":18,"text":"ხოლო ზაკვისა მათისათჳს დასდევ მათთჳს ბოროტი და დაამჴუენ იგინი ამპარტავანებასა ოდენ მათსა."},"19":{"verse":19,"text":"ვითარღა იქმნეს მოსაოჴრებელ მყისსა შინა, მოაკლდეს, და წარწყმდეს უსჯულოებისა მათისათჳს?"},"20":{"verse":20,"text":"ვითარცა სიზმარი განღჳძებულისა, უფალო, ქალაქსა შენსა ხატი მათი შეურაცხ-ყო."},"21":{"verse":21,"text":"რამეთუ აღეტყინა გული ჩემი, და თირკმელნი ჩემნი იცვალნეს."},"22":{"verse":22,"text":"და მე შეურაცხ ვიქმენ და არა გულისჴმა-ვყავ;"},"23":{"verse":23,"text":"ვითარცა პირუტყჳ შევირაცხე შენ წინაშე. და მე მარადის შენ თანა ვარ,"},"24":{"verse":24,"text":"მიპყარ ჴელი მარჯუენე ჩემი. და ზრახვითა შენითა მიძღოდე მე და დიდებითა შემიწყნარე მე."},"25":{"verse":25,"text":"რამეთუ რაჲ ძეს ჩემი ცათა შინა, და შენგან რა ვინებე ქუეყანასა ზედა?"},"26":{"verse":26,"text":"მოაკლდა გულსა ჩემსა და ჴორცთა ჩემთა; ღმერთი გულისა ჩემისა და ნაწილ ჩემდა არს ღმერთი უკუნისამდე."},"27":{"verse":27,"text":"რამეთუ, აჰა ესერა, რომელთა განიშორნეს თავნი თჳსნი შენგან, იგინი წარწყმდენ; და მოსრენ ყოველნი, რომელნი განგიდგეს შენგან."},"28":{"verse":28,"text":"ხოლო ჩემი მიახლებაჲ ღმრთისა კეთილ არს; დადებად უფლისა მიმართ სასოებაჲ ჩემი, მითხრობად ჩემდა ყოველი ქებულებაჲ შენი ბჭეთა ასულისა სიონისათა."}},"meta":{"connection":"OGB","book_number":230,"chapter_number":72,"previous_chapter":{"connection":"OGB","book_number":230,"chapter":71},"next_chapter":{"connection":"OGB","book_number":230,"chapter":73}}}