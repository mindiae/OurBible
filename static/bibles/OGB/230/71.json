{"chapter":{"1":{"verse":1,"text":"ღმერთო, სასჯელი შენი მეუფესა მიეც და სიმართლე შენი ძესა მეუფისასა განშჯად ერისა შენისა სიმართლით და გლახაკთა შენთა განკითხვით."},"2":{"verse":2,"text":""},"3":{"verse":3,"text":"მიიღედ მთათა მშჳდობაჲ ერისა და ბორცუთა სიმართლე."},"4":{"verse":4,"text":"განიკითხნეს გლახაკნი ერისანი და აცხოვნნეს ნაშობნი დავრდომილთანი და დაამდაბლოს ცილისმწამებელი."},"5":{"verse":5,"text":"და თანაეგოს მზისა და წინა მთოვარისა ნათესავით ნათესავადმდე."},"6":{"verse":6,"text":"გარდამოჴდეს ვითარცა წჳმაჲ საწმისსა ზედა და ვითარცა ცუარი რა ცურინ ქუეყანასა ზედა."},"7":{"verse":7,"text":"გამოაბრწყინვოს დღეთა მისთა სიმართლე და მრავალი მშჳდობაჲ, ვიდრემდის განკაფდეს მთოვარე."},"8":{"verse":8,"text":"და უფლებდეს იგი ზღჳთ-ზღუადმდე და მდინარითგან კიდედმდე სოფლისა."},"9":{"verse":9,"text":"ამის წინაშე პირველად ჰინდონი შეუვრდენ, და მტერნი მისნი მიწასა ლოშნიდენ."},"10":{"verse":10,"text":"მეფეთა თარშისათა და ჭალაკთა ძღუენი შეწირონ მისა, მეფეთა არაბიასთა და საბაჲსათა ძღუენი მიართუან მას."},"11":{"verse":11,"text":"და თაყუანის-სცემდენ მას ყოველნი მეფენი ქუეყანისანი, და ყოველნი წარმართნი ჰმონებდენ მას. ;"},"12":{"verse":12,"text":"რამეთუ იჴსნა გლახაკი ძლიერისაგან და დავრდომილი, რომლისა არა იყო მწე."},"13":{"verse":13,"text":"ჰრიდოს გლახაკსა და დავრდომილსა და სულნი გლახაკთანი აცხოვნნეს."},"14":{"verse":14,"text":"აღნადგინებისაგან და სიცრუისა იჴსნნეს სულნი მათნი, და პატიოსან იყოს სახელი მისი მათ წინაშე."},"15":{"verse":15,"text":"და ცხონდეს და მოეცეს მას ოქროსა მისგან არაბიასა, და ილოცვიდეს მისთჳს სამარადისოდ, ყოველსა დღესა აკურთხევდენ მას."},"16":{"verse":16,"text":"იყოს სიმტკიცე ქუეყანასა შინა თავსა ზედა მთათასა, ზეშთა ამაღლდეს უფროს ლიბანისა ნაყოფი მისი, და ყუაოდიან ქალაქით გამო, ვითარცა თივა ქუეყანისა."},"17":{"verse":17,"text":"იყოს სახელი მისი კურთხეულ უკუნისამდე; უწინარეს მზისა ეგოს სახელი მისი; მისა მიმართ იკურთხეოდიან ყოველნი ტომნი ქუეყანისანი, და ყოველი თესლები ჰნატრიდეს მას."},"18":{"verse":18,"text":"კურთხეულ არს უფალი ღმერთი ისრაჱლისა, რომელმან ყვის საკჳრველი მხოლომან."},"19":{"verse":19,"text":"და კურთხეულ არს სახელი წმიდაჲ დიდებისა მისისა უკუნისამდე, და აღივსოს დიდებითა მისითა ყოველი ქუეყანა. იყავნ, იყავნ. დიდება"},"20":{"verse":20,"text":""}},"meta":{"connection":"OGB","book_number":230,"chapter_number":71,"previous_chapter":{"connection":"OGB","book_number":230,"chapter":70},"next_chapter":{"connection":"OGB","book_number":230,"chapter":72}}}