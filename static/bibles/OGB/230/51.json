{"chapter":{"1":{"verse":1,"text":"დასასრულსა, გულისჴმის-ყოფისათჳს დავითისა"},"2":{"verse":2,"text":"რაჟამს მოვიდა დიოკ იდუმელი და უთხრა საულს და ჰრქუა მას, ვითარმედ: მოვიდა დავით სახლსა აქიმელიქისსა"},"3":{"verse":3,"text":"რადმე იქადინ უკეთურებითა ძლიერი უსჯულოებასა მარადღე?"},"4":{"verse":4,"text":"სიცრუესა ზრახავს ენაჲ შენი; ვითარცა მახჳლი აღლესული, ჰყავ შენ ზაკვაჲ."},"5":{"verse":5,"text":"შეიყუარე სიბოროტე უფროს სახიერებისა და სიცრუე უფროს სიმართლისა სიტყჳსა."},"6":{"verse":6,"text":"შეიყუარე შენ ყოველი სიტყუაჲ დაქცევისა და ენაჲ მზაკვარი."},"7":{"verse":7,"text":"ამისთჳს დაგამჴუას შენ ღმერთმან სრულიად, აღგფხურას და განგჴადოს შენ საყოფელთაგან შენთა და ძირნი შენნი ქუეყანით ცხოველთა."},"8":{"verse":8,"text":"იხილონ მართალთა და შეეშინოს და მას ზედა იცინოდიან და თქუან:"},"9":{"verse":9,"text":"აჰა, ესერა, კაცი, რომელმან არა ყო ღმერთი მწე მისა, არამედ ესვიდა იგი სიმრავლესა ზედა სიმდიდრისა მისისასა. და განძლიერდა იგი ამავოებითა თჳსითა."},"10":{"verse":10,"text":"ხოლო მე, ვითარცა ზეთისხილი ნაყოფიერი სახლსა ღმრთისასა, ვესავ მე წყალობასა ღმრთისასა უკუნისამდე და უკუნითი უკუნისამდე."},"11":{"verse":11,"text":"აღგიარო შენ უკუნისამდე, რამეთუ ჰყავ, და დაუთმო სახელსა შენსა, რამეთუ ტკბილ არს წინაშე წმიდათა შენთა."}},"meta":{"connection":"OGB","book_number":230,"chapter_number":51,"previous_chapter":{"connection":"OGB","book_number":230,"chapter":50},"next_chapter":{"connection":"OGB","book_number":230,"chapter":52}}}