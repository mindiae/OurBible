{"chapter":{"1":{"verse":1,"text":"დასასრულსა, ნუ განხრწნი გალობათჳს, ასაფისი"},"2":{"verse":2,"text":"აღგიაროთ შენ, ღმერთსა, აღგიაროთ შენ და ვხადოთ სახელსა შენსა; მიუთხრობდე ყოველთა საკჳრველებათა შენთა;"},"3":{"verse":3,"text":"რაჟამს მოვიღო ჟამი მე სიწრფოებასა ვშჯიდე."},"4":{"verse":4,"text":"განკფდა ქუეყანა და ყოველნი მკჳდრნი მისნი, მე დავამტკიცენ სუეტნი მისნი."},"5":{"verse":5,"text":"ვარქუ უსჯულოთა: ნუ უსჯულოებთ, და მცოდველთა: ნუ აღიმაღლებთ რქასა;"},"6":{"verse":6,"text":"ნუ აღიღებთ მაღლად რქასა თქუენსა და ნუცა იტყჳთ ღმრთისათჳს სიცრუესა."},"7":{"verse":7,"text":"რამეთუ არცა აღმოსავალით, არცა დასავალით, არცა უდაბნოთაგან მთათასა,"},"8":{"verse":8,"text":"რამეთუ ღმერთი მსაჯულ არს: ესე დაამდაბლის და ესე აღამაღლის."},"9":{"verse":9,"text":"რამეთუ სასუმელი ჴელთა შინა უფლისათა ღჳნისა ურწყოსა სავსე არს სხმულითა; და მიდრკა ამიერ მუნ, ხოლო თხლე მისი არა წარმოიცალიერა; სუან იგი ყოველთა ცოდვილთა ქუეყანისათა."},"10":{"verse":10,"text":"ხოლო მე ვიხარებდე უკუნისამდე და უგალობდე ღმერთსა იაკობისსა."},"11":{"verse":11,"text":"და ყოველნი რქანი ცოდვილთანი შევმუსრნე, და ამაღლდეს რქაჲ მართლისა."}},"meta":{"connection":"OGB","book_number":230,"chapter_number":74,"previous_chapter":{"connection":"OGB","book_number":230,"chapter":73},"next_chapter":{"connection":"OGB","book_number":230,"chapter":75}}}