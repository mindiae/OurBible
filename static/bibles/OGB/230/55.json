{"chapter":{"1":{"verse":1,"text":"დასასრულსა, ერისათჳს განშორებულისა წმიდათაგან, დავითის ძეგლისწერა, რაჟამს-იგი შეიპყრეს უცხოთესლთა გეთს შინა"},"2":{"verse":2,"text":"მიწყალე მე, ღმერთო, რამეთუ დამთრგუნა მე კაცმან, მარადღე ბრძოლითა მაჭირვა მე."},"3":{"verse":3,"text":"დამთრგუნეს მე მტერთა ჩემთა მარადღე; რამეთუ მრავალ არიან, რომელნი მბრძვანან მე მაღლით. დღისი არა მეშინოდის მე, რამეთუ მე შენ გესავ."},"4":{"verse":4,"text":"ღმრთისა მიერ ვაქნე სიტყუანი ჩემნი; ღმერთსა ვესავ, არა შემეშინოს; რაჲ მიყოს მე ჴორციელმან?"},"5":{"verse":5,"text":""},"6":{"verse":6,"text":"მარადღე სიტყუანი ჩემნი მოიძაგნეს, ჩემთჳს იყვნეს ყოველნი ზრახვანი მათნი ბოროტებით."},"7":{"verse":7,"text":"მწირ იქმნენ და დაეფარნენ, რამეთუ იგინი ბრჭალსა ჩემსა უმზირდეს, ვითარცა უმზირდეს სულსა ჩემსა."},"8":{"verse":8,"text":"ამისთჳს არარაჲთა დასცნე იგინი და რისხვით ერნი მოჰსრნე."},"9":{"verse":9,"text":"ღმერთთ, ცხორებაჲ ჩემი შენ გითხარ, დასხენ ცრემლნი ჩემნი შენ წიუაშე, ვითარცა აღმითქუ მე."},"10":{"verse":10,"text":"მიიქცენ მტერნი ჩემნი მართლუკუნ, რომელსა დღესა გხადოდი შენ; აჰა, ესერა, მიცნობიეს მე, რამეთუ ღმერთი ჩემი ხარი შენ."},"11":{"verse":11,"text":"ღმრთისა მიერ ვაქნე სიტყუანი ჩემნი და უფლისა მიმართ ვაქნე თქმულნი ჩემნი. ღმერთსა ვესავ, არა შემეშინოს; რაჲ მიყოს მე კაცმან?"},"12":{"verse":12,"text":"შეიწირე აღნათქუამი ჩემი, ღმერთო, რომელ მიგეც შენ ქებისა."},"13":{"verse":13,"text":"რამეთუ იჴსენ სული ჩემი სიკუდილისაგან, თუალნი ჩემნი - ცრემლთაგან და ფერჴნი ჩემნი - ბრკოლისაგან; სათნო-ვეყო მე წინაშე უფლისა ნათელსა შინა ცხოველთასა."},"14":{"verse":14,"text":""}},"meta":{"connection":"OGB","book_number":230,"chapter_number":55,"previous_chapter":{"connection":"OGB","book_number":230,"chapter":54},"next_chapter":{"connection":"OGB","book_number":230,"chapter":56}}}