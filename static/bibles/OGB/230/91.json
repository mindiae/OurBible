{"chapter":{"1":{"verse":1,"text":"ფსალმუნი, გალობაჲ დავითისი, დღისა შაბათისა"},"2":{"verse":2,"text":"კეთილ არს აღსაარებაჲ ღმრთისაჲ და გალობად სახელსა შენსა, მაღალო;"},"3":{"verse":3,"text":"მითხრობად ცისკარს წყალობაჲ შენი და ჭეშმარიტებაჲ შენი ღამედღამედ,"},"4":{"verse":4,"text":"ათძალითა საფსალმუნისათა და ჴმითა ებნისათა;"},"5":{"verse":5,"text":"რამეთუ მახარე მე დაბადებულითა შენითა, უფალო, და ქმნულითა ჴელთა შენთათა ვიხარებდე."},"6":{"verse":6,"text":"ვითარ განდიდნეს საქმენი შენნი, უფალო! ფრიად ღრმა იქმნნეს ზრახვანი შენნი."},"7":{"verse":7,"text":"კაცმან სულელმან არა ცნას, და უგნურმან არა გულისჴმა-ყოს ესე."},"8":{"verse":8,"text":"აღმოცენებასა ცოდვილთასა, ვითარცა თივა, და გამოჩნდეს ყოველნი რომელნი იქმან უსჯულოებასა, რაჲთამცა მოისრნეს უკუნითი უკუნისამდე."},"9":{"verse":9,"text":"ხოლო შენ მაღალ ხარ უკუნისამდე, უფალო, რამეთუ, ესერა, მტერნი შენნი, უფალო,"},"10":{"verse":10,"text":"რამეთუ, ესერა, მტერნი შენნი წარწყმდენ, და განიბნინენ ყოველნი რომელნი იქმან უსჯულოებასა."},"11":{"verse":11,"text":"და ამაღლდეს, ვითარცა მარტორქისა, რქაჲ ჩემი, და სიბერე ჩემი ზეთითა პოხილითა;"},"12":{"verse":12,"text":"და იხილა თუალმან ჩემმან მტერთა ჩემთა და მათთჳს, რომელნი აღდგომილ არიან ჩემ ზედა ბოროტებით, ესმა ყურსა ჩემსა."},"13":{"verse":13,"text":"მართალი, ვითარცა ფინიკი, აღყუავნეს და, ვითარცა ნაძჳ ლიბანისა განმრავლდეს."},"14":{"verse":14,"text":"დანერგულნი სახლსა შინა უფლისასა ეზოთა სახლისა ღმრთისა ჩუენისათა ყუაოდიან."},"15":{"verse":15,"text":"უფროჲსად განმრავლდენ სიბერესა სიპოხისასა და ფუფუნეულ იყვნენ თხრობასა."},"16":{"verse":16,"text":"რამეთუ წრფელ არს უფალი ღმერთი ჩუენი, და არა არს სიცრუე მის თანა."}},"meta":{"connection":"OGB","book_number":230,"chapter_number":91,"previous_chapter":{"connection":"OGB","book_number":230,"chapter":90},"next_chapter":{"connection":"OGB","book_number":230,"chapter":92}}}