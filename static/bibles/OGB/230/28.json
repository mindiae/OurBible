{"chapter":{"1":{"verse":1,"text":"შესწირევდით უფლისა შვილნი ღმრთისანი, შესწირევდით უფლისა შვილთა ვერძთასა,"},"2":{"verse":2,"text":"შესწირევდით უფლისა დიდებასა და პატივსა. შესწირევდით უფლისა დიდებასა სახელისა მისისასა; თაყუანის-ეცით უფალსა ეზოსა შინა წმიდასა მისსა."},"3":{"verse":3,"text":"ჴმაჲ უფლისაჲ წყალთა ზედა, ღმერთი დიდებისა ქუხდა, უფალი წყალთა ზედა მრავალთა."},"4":{"verse":4,"text":"ჴმაჲ უფლისაჲ ძლიერებით, ჴმაჲ უფლისაჲ დიდად შუენიერებით."},"5":{"verse":5,"text":"ჴმამან უფლისამან შემუსრნეს ნაძუნი და შემუსრნეს უფალმან ნაძუნი იგი ლიბანისანი."},"6":{"verse":6,"text":"და დააწულილნეს იგინი, ვითარცა ჴბო იგი ლიბანისა და საყუარელი იგი - ვითარცა შვილი მარტორქისა."},"7":{"verse":7,"text":"ჴმამან უფლისამან განკუეთის ალი ცეცხლისა."},"8":{"verse":8,"text":"ჴმამან უფლისამან შეძრის უდაბნო და შეაძრწუნოს უფალმან უდაბნო იგი კადისა."},"9":{"verse":9,"text":"ჴმამან უფლისამან განამტკიცნის ირემნი და განაცხადნის მაღნარნი; და ტაძარსა წმიდასა მისსა თქუას ყოველმან ვინ დიდებაჲ მისი."},"10":{"verse":10,"text":"უფალმან წყლითრღუნა დაამკჳდრის; და დაჯდეს უფალი მეუფედ უკუნისამდე."},"11":{"verse":11,"text":"უფალმან ძალი ერსა თჳსსა მოსცეს, უფალმან აკურთხოს ერი თჳსი მშჳდობით."}},"meta":{"connection":"OGB","book_number":230,"chapter_number":28,"previous_chapter":{"connection":"OGB","book_number":230,"chapter":27},"next_chapter":{"connection":"OGB","book_number":230,"chapter":29}}}