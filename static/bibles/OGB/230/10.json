{"chapter":{"1":{"verse":1,"text":"დასასრულსა, ფსალმუნი დავითისი<br/> უფალსა ვესავ; ვითარ ეტყჳთ სულსა ჩემსა: იცვალებოდე მთათა ზედა, ვითარცა სირი?"},"2":{"verse":2,"text":"რამეთუ, აჰა, ესერა, ცოდვილთა გარდააცვეს მშჳლდსა მათსა და განჰმზადნეს ისარნი კაპარჭთა მათთა, რათამცა ესროდეს ბნელსა შინა გულითა წრფელითა."},"3":{"verse":3,"text":"რამეთუ, რაჲ-იგი შენ აღაშენე, მათ დაარღჳეს; ხოლო მართალმან რაჲ ყო?"},"4":{"verse":4,"text":"უფალი ტაძარსა წმიდასა მისსა, უფალი, ზეცას არს საყდარი მისი; თუალნი მისნი დავრდომილსა ხედვენ და წამნი მისნი განიკითხვენ ძეთა კაცთასა."},"5":{"verse":5,"text":"უფალმან განიკითხოს მართალი და უღმრთო, ხოლო ვის უყუარს სიცრუჱ, მას სძულს სული თჳსი."},"6":{"verse":6,"text":"წჳმოს ცოდვილთა ზედა მახე, ცეცხლი და წუნწუბაჲ და სული ნიაღვარისა _ ნაწილი სასუმელისა მათისა."},"7":{"verse":7,"text":"რამეთუ მართალ არს უფალი და სიმართლენი შეიყუარნა და სიწრფოებანი იხილნა პირმან მისმან. დიდებაჲ"}},"meta":{"connection":"OGB","book_number":230,"chapter_number":10,"previous_chapter":{"connection":"OGB","book_number":230,"chapter":9},"next_chapter":{"connection":"OGB","book_number":230,"chapter":11}}}