{"chapter":{"1":{"verse":1,"text":"დასასრულსა, ფსალმუნი დავითისი"},"2":{"verse":2,"text":"უფალო, ძალითა შენითა იხარებდეს მეფე და მაცხოვარებითა შენითა იშუებდეს ფრიად."},"3":{"verse":3,"text":"გულისთქმა გულისა მისისა მიეც მას და ნებაჲ ბაგეთა მისთა არა დააკლე მას."},"4":{"verse":4,"text":"რამეთუ მისწიფე იგი კურთხევასა სიტკბოებისასა, დაადგ თავსა მისსა გჳრგჳნი ქვისა მისგან პატიოსნისა."},"5":{"verse":5,"text":""},"6":{"verse":6,"text":"დიდ არს დიდებაჲ მისი მაცხოვარებითა შენითა, დიდებაჲ და დიდად შუენიერებაჲ დაადგ მას ზედა;"},"7":{"verse":7,"text":"რამეთუ მისცე მას კურთხევა უკუნითი უკუნისამდე და ახარო მას სიხარულითა პირისა შენისაჲთა. რამეთუ მეუფე ესავს უფალსა და წყალობითა მაღლისაჲთა არა იძრას."},"8":{"verse":8,"text":""},"9":{"verse":9,"text":"იპოვენ ჴელი შენი ყოველთა ზედა მტერთა შენთა და მარჯუენემან შენმან პოვნეს ყოველნი მოძალენი შენნი."},"10":{"verse":10,"text":"რამეთუ დაასხნე იგინი, ვითარცა საჴუმილი ცეცხლისა ჟამსა პირისა შენისასა; უფალმან რისხვითა მისითა შეაძრწუნნეს იგინი და ცეცხლმან შეჭამნეს იგინი."},"11":{"verse":11,"text":"ნაყოფი მათი ქუეყანისაგან წარწყმიდო და ნათესავი მათი ძეთა კაცთაგან."},"12":{"verse":12,"text":"რამეთუ მოაქციეს შენ ზედა ბოროტებით, იზრახნეს ზრახვანი, რომელთა ვერ უძლონ დამტკიცებად."},"13":{"verse":13,"text":"რამეთუ დასხნე იგინი ზურგით და ნეშტთა შენთა შორის განჰმზადო პირი მათი."},"14":{"verse":14,"text":"ამაღლდი, უფალო, ძალითა შენითა, უგალობდე და ვაქებდე ძლიერებათა შენთა."}},"meta":{"connection":"OGB","book_number":230,"chapter_number":20,"previous_chapter":{"connection":"OGB","book_number":230,"chapter":19},"next_chapter":{"connection":"OGB","book_number":230,"chapter":21}}}