{"chapter":{"1":{"verse":1,"text":"დასასრულსა, ფსალმუნი დავითისი"},"2":{"verse":2,"text":"შეისმინენ შენი უფალმან დღესა ჭირისა შენისასა, შემწე გეყავნ შენ სახელი ღმრთისა იაკობისი."},"3":{"verse":3,"text":"მოავლინენ შენდა შემწე წმიდით მისით და სიონით გამო ჴელი აღგიპყარნ შენ;"},"4":{"verse":4,"text":"მოიჴსენედ ყოველნი მსხუერპლნი შენნი და ყოვლადდასაწველნი შენნი განაპოხენ."},"5":{"verse":5,"text":"მოგეცინ შენ უფალმან გულისაებრ შენისა და ყოველი ზრახვა შენი აღგისრულენ."},"6":{"verse":6,"text":"ვიხარებდეთ ჩუენ მაცხოვარებითა შენითა და სახელითა უფლისა ღმრთისა ჩუენისათა ჩუენ განვდიდნეთ;"},"7":{"verse":7,"text":"აღგისრულენ უფალმან ყოველი თხოვაჲ შენი. აწ გულისჴმა-ყავ, რამეთუ აცხოვნა უფალმან ცხებული თჳსი და შეისმინოს მისი ზეცით წმიდით მისით; ძლიერებით არს ცხორებაჲ მარჯუენისა მისისა."},"8":{"verse":8,"text":"ესენი ეტლებითა და ესენი ჰუნებითა, ხოლო ჩუენ სახელითა უფლისა ღმრთისა ჩუენისაჲთა ვხადოდით."},"9":{"verse":9,"text":"იგინი შებრკოლდეს და დაეცნეს, ხოლო ჩუენ აღვდეგით და აღვემართენით."},"10":{"verse":10,"text":"უფალო, აცხოვნე მეფე და ისმინე ჩუენი დღესა მას, რომელსაცა გხადოდით შენ. დიდება"}},"meta":{"connection":"OGB","book_number":230,"chapter_number":19,"previous_chapter":{"connection":"OGB","book_number":230,"chapter":18},"next_chapter":{"connection":"OGB","book_number":230,"chapter":20}}}