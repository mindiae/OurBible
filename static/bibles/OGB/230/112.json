{"chapter":{"1":{"verse":1,"text":"აქებდით ყრმანი უფალსა, აქებდით სახელსა უფლისასა."},"2":{"verse":2,"text":"იყავნ სახელი უფლისაჲ კურთხეულ ამიერითგან და უკუნისამდე;"},"3":{"verse":3,"text":"მზისა აღმოსავალითგან ვიდრე დასავალადმდე ქებულ არს სახელი უფლისა."},"4":{"verse":4,"text":"მაღალ არს ყოველთა თესლთა ზედა უფალი, და ცათა შინა არს დიდებაჲ მისი."},"5":{"verse":5,"text":"ვინ არს, ვითარ უფალი ღმერთი ჩუენი, რომელი მაღალთა შინა დამკჳდრებულ არს"},"6":{"verse":6,"text":"და მდაბალთა ჰხედავს ცათა შინა და ქუეყანასა ზედა?"},"7":{"verse":7,"text":"რომელმან აღადგინის ქუეყანისაგან გლახაკი და სკორეთაგან აღამაღლის დავრდომილი,"},"8":{"verse":8,"text":"რათა დასუას იგი მთავართა თანა, მთავართა თანა ერისა მისისათა;"},"9":{"verse":9,"text":"რომელმან დააშენის ბერწი სახლსა შინა, დედად შვილთა ზედა სახარულევანად."}},"meta":{"connection":"OGB","book_number":230,"chapter_number":112,"previous_chapter":{"connection":"OGB","book_number":230,"chapter":111},"next_chapter":{"connection":"OGB","book_number":230,"chapter":113}}}