{"chapter":{"1":{"verse":1,"text":"დასასრულსა, მერვისათჳს ფსალმუნი დავითისი"},"2":{"verse":2,"text":"მაცხოვნე მე, ღმერთო, რამეთუ მოაკლდა წმიდაჲ, რამეთუ შემცირდეს ჭეშმარიტნი ძეთა კაცთაგან."},"3":{"verse":3,"text":"ამავოსა იტყოდა კაცად-კაცადი მოყუსისა მიმართ თჳსისა, ბაგითა ზაკულითა გულსა შინა და გულსა შინა იტყოდა ბოროტსა."},"4":{"verse":4,"text":"აჴოცენინ უფალმან ყოველნი ბჭენი მზაკუარნი და ენაჲ დიდად მეტყუეელი,"},"5":{"verse":5,"text":"რომელთა თქუეს: ენაჲ ჩუენი განვიდიდოთ, ბაგენი ჩუენნი ჩუენ თანა არიან; და ვინ ჩუენდა უფალ არს?"},"6":{"verse":6,"text":"ჭირისათჳს გლახაკთასა და სულთქმისათჳს დავრდომილთასა აწ აღვდგე, იტყჳს უფალი, დავდვა ცხორებაჲ და განვცხადნე მას ზედა."},"7":{"verse":7,"text":"სიტყუანი უფლისანი არიან სიტყუა წმიდა, ვეცხლ გამოჴურვებულ და გამოცდილ მიწით და განწმედილ შჳდ წილად."},"8":{"verse":8,"text":"შენ, უფალო, მიცვენ ჩუენ და დამიმარხენ ჩუენ ამიერ თესლითგან და მიუკუნისამდე."},"9":{"verse":9,"text":"გარემოს უღმრთონი ვლენან; სიმაღლითა შენითა დაიცვენ ძენი კაცთანი."}},"meta":{"connection":"OGB","book_number":230,"chapter_number":11,"previous_chapter":{"connection":"OGB","book_number":230,"chapter":10},"next_chapter":{"connection":"OGB","book_number":230,"chapter":12}}}