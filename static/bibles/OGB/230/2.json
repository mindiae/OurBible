{"chapter":{"1":{"verse":1,"text":"რად აღიძრნეს წარმართნი და ერმან იზრახა ცუდი?"},"2":{"verse":2,"text":"შეითქუნეს მეფენი ქუეყანისანი და მთავარნი შეკრბეს ერთად უფლისათჳს და ცხებულისა მისისათჳს."},"3":{"verse":3,"text":"განვხეთქნეთ აპაურნი მათნი და განვაგდოთ ჩუენგან უღელი მათი."},"4":{"verse":4,"text":"რომელი დამკჳდრებულ არს ცათა შინა, ეცინოდის მათ და უფალმან შეურაცხ-ყუნეს იგინი"},"5":{"verse":5,"text":"მაშინ იტყოდის მათდა მიმართ რისხვითა მისითა და გულისწყრომითა მისითა შეაძრწუნნეს იგინი."},"6":{"verse":6,"text":"ხოლო მე დავდეგ მეუფედ მის მიერ ზედა სიონსა, მთასა წმიდასა მისსა"},"7":{"verse":7,"text":"თხრობად ბრძანებასა უფლისასა. უფალმან მრქუა მე: ძე ჩემი ხარი შენ, და დღეს მიშობიე შენ."},"8":{"verse":8,"text":"ითხოენ ჩემგან და მიგცნე შენ წარმართნი სამკჳდრებელად შენდა და დაპყრობად შენდა კიდენი ქუეყანისანი."},"9":{"verse":9,"text":"ჰმწყსნე იგინი კუერთხითა რკინისათა და ვითარცა ჭურნი მეკეცეთანი შეჰმუსრნე იგინი."},"10":{"verse":10,"text":"და აწ, მეფენო, გულისჴმა-ყავთ და განისწავლენით ყოველნი მსაჯულნი ქუეყანისანი"},"11":{"verse":11,"text":"ჰმონეთ ნფალსა შიშით და უგალობდით მას ძრწოლით."},"12":{"verse":12,"text":"მიიღეთ სწავლა, ნუუკუე განრისხნეს უფალი და წარსწყმდეთ თქუენ გზისა მისგან მართლისა,"},"13":{"verse":13,"text":"რაჟამს აღატყდეს მყის გულისწყრომა მისი. ნეტარ არიან ყოველნი რომელნი ესვენ მას."}},"meta":{"connection":"OGB","book_number":230,"chapter_number":2,"previous_chapter":{"connection":"OGB","book_number":230,"chapter":1},"next_chapter":{"connection":"OGB","book_number":230,"chapter":3}}}