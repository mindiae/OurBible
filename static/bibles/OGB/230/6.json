{"chapter":{"1":{"verse":1,"text":"დასასრულსა, გალობასა შინა, მერვისათჳს, ფსალმუნი დავითისი"},"2":{"verse":2,"text":"უფალო, ნუ გულისწყრომითა შენითა მამხილებ მე, ნუცა რისხვითა შენითა მსწავლი მე."},"3":{"verse":3,"text":"მიწყალე მე, უფალო, რამეთუ უძლურ ვარ; განმკურნე მე, უფალო, რამეთუ შემიძრწუნდეს ძუალნი ჩემნი."},"4":{"verse":4,"text":"და სული ჩემი შეძრწუნდა ფრიად; და შენ, უფალო, ვიდრემდის?"},"5":{"verse":5,"text":"მოიქეც, უფალო, იჴსენ სული ჩემი, მაცხოვნე მე წყალობისა შენისათჳს,"},"6":{"verse":6,"text":"რამეთუ არა არს, ვინ სიკუდილსა შინა მოგიჴსენოს შენ, ანუ ჯოჯოხეთს შინა ვინ აღგიაროს შენ."},"7":{"verse":7,"text":"დავშუერი მე სულთქმითა ჩემითა, დავბანო მარად ღამე ცხედარი ჩემი, ცრემლითა ჩემითა სარეცელი ჩემი დავალტვო."},"8":{"verse":8,"text":"განრისხდა გულისწყრომითა თუალი ჩემი, განვჰკფდი მე ყოველთა ზედა მტერთა ჩემთა."},"9":{"verse":9,"text":"განმეშორენით ჩემგან ყოველნი მოქმედნი უსჯულოებისანი,"},"10":{"verse":10,"text":"რამეთუ შეესმა უფალსა ჴმაჲ ტირილისა ჩემისა; ისმინა უფალმან ვედრებისა ჩემისა, უფალმან ლოცვა ჩემი შეიწყნარა."},"11":{"verse":11,"text":"ჰრცხუენოდედ და შეძრწუნდედ ყოველნი მტერნი ჩემნი, მართლუკუნიქცედ და ჰრცხუენოდედ ფრიად და მსთუად. დიდება"}},"meta":{"connection":"OGB","book_number":230,"chapter_number":6,"previous_chapter":{"connection":"OGB","book_number":230,"chapter":5},"next_chapter":{"connection":"OGB","book_number":230,"chapter":7}}}