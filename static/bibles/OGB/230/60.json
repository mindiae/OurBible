{"chapter":{"1":{"verse":1,"text":"დასასრულსა, ქებათა შინა, დავითისი"},"2":{"verse":2,"text":"შეისმინე, ღმერთო, ვედრებისა ჩემისა, მოხედენ ჩემსა ლოცვასა."},"3":{"verse":3,"text":"კიდითგან ქუეყანისათ შენდამი ღაღად-ვყავ მოწყინებასა გულისა ჩემისასა; კლდესა ზედა აღმამაღლო მე,"},"4":{"verse":4,"text":"მიძღოდე მე და იყავ ჩემდა სასო, გოდოლ მტკიცე წინაშე პირსა მტერისასა."},"5":{"verse":5,"text":"დავიმკჳდრო საყოფელთა შენთა უკუნისამდე, დავეფარო მე საფარველსა ფრთეთა შენთასა."},"6":{"verse":6,"text":"რამეთუ შენ, ღმერთმან, ისმინე ლოცვათა ჩემთა და ეც მკჳდრობაჲ მოშიშთა სახელისა შენისათა."},"7":{"verse":7,"text":"დღითი-დღე შესძინნე მეუფესა წელიწადნი მისნი მიდღედმდე ნათესავითი ნათესავად."},"8":{"verse":8,"text":"დაადგრების უკუნისამდე წინაშე ღმრთისა; წყალობაჲ და ჭეშმარიტებაჲ მისი ვინ გამოიძიოს იგი?"},"9":{"verse":9,"text":"ესრეთ უგალობდე სახლსა შენსა უკუნისამდე და მიგცნე მე ლოცვანი ჩემნი დღითი-დღე. დიდება."}},"meta":{"connection":"OGB","book_number":230,"chapter_number":60,"previous_chapter":{"connection":"OGB","book_number":230,"chapter":59},"next_chapter":{"connection":"OGB","book_number":230,"chapter":61}}}