{"chapter":{"1":{"verse":1,"text":"ფსალმუნი, გალობაჲ განახლებისა სახლისა დავითისი"},"2":{"verse":2,"text":"აღგამაღლო შენ, უფალო, რამეთუ შემივედრე მე და არა ახარე მტერთა ჩემთა ჩემ ზედა."},"3":{"verse":3,"text":"უფალო ღმერთო ჩემო, ღაღად-ვყავ შენდამი და განვიკურნო."},"4":{"verse":4,"text":"უფალო, აღმოიყვანე ჯოჯოხეთით სული ჩემი და მიჴსენ მე მათგან, რომელნი შთავლენან მღჳმესა."},"5":{"verse":5,"text":"უგალობდით უფალსა ღირსნი მისნი და აუვარებდით საჴსენებელსა სიწმიდისა მისისასა."},"6":{"verse":6,"text":"რამეთუ რისხვა არს გულისწყრომასა მისსა და ცხორებაჲ არს ნებითა მისითა; მწუხრსა განისუენოს ტირილმან და ცისკარსა სიხარულმან."},"7":{"verse":7,"text":"ხოლო მე ვთქუ განგებულებასა ჩემსა: არა შევიძრა მე უკუნისამდე."},"8":{"verse":8,"text":"უფალო. ნებითა შენითა ეც სიკეთესა ჩემსა ძალი; გარემიაქციე პირი შენი ჩემგან და მე შევძრწუნდი."},"9":{"verse":9,"text":"მე შენდამი, უფალო, ჴმა-ვყო და ღმრთისა ჩემისა მიმართ ვილოცო."},"10":{"verse":10,"text":"რამე სარგებელ არს სისხლთა ჩემთაგან, შთა-თუ-ვიდე მე განსახრწნელსა? მიწამან ნუ აღგიაროსა შენ, ანუ უთხრასა ჭეშმარიტებაჲ შენი?"},"11":{"verse":11,"text":"ესმა უფალსა და შემიწყალა მე და უფალი იქმნა მწე ჩემდა."},"12":{"verse":12,"text":"მოაქციე გლოვა ჩემი სიხარულად ჩემდა; განხეთქე ძაძა ჩემი და გარეშემარტყ მე სიხარული."},"13":{"verse":13,"text":"რათა გიგალობდეს შენ დიდებაჲ ჩემი და არა შევინანო. უფალო ღმერთო ჩემო, უკუნისამდე აღგიარო შენ."}},"meta":{"connection":"OGB","book_number":230,"chapter_number":29,"previous_chapter":{"connection":"OGB","book_number":230,"chapter":28},"next_chapter":{"connection":"OGB","book_number":230,"chapter":30}}}