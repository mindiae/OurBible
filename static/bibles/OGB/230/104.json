{"chapter":{"1":{"verse":1,"text":"აუარებდით უფალსა და ხადოდეთ სახელსა მისსა, მიუთხრენით წარმართთა შორის საქმენი მისნი."},"2":{"verse":2,"text":"აქებდით მას და უგალობდით მას, მიუთხრობდით ყოველთა საკჳრველებათა მისთა."},"3":{"verse":3,"text":"იქებოდით სახელითა მისითა წმიდითა; იხარებდინ გული მეძიებელთა უფლისათა."},"4":{"verse":4,"text":"მოიძიეთ უფალი და განძლიერდით და ეძიებდით პირსა მისსა მარადის;"},"5":{"verse":5,"text":"მოიჴსენეთ საკჳრველებათა მისთა, რომელ ქმნნა სასწაულნი და სამართალნი პირისა მისისანი."},"6":{"verse":6,"text":"ნათესავნი აბრაჰამისნი მონანი მისნი, შვილნი იაკობისნი რჩეულნი მისნი."},"7":{"verse":7,"text":"თავადი არს უფალი ღმერთი ჩუენი, და ყოველსა ქუეყანასა ზედა არიან სამართალნი მისნი."},"8":{"verse":8,"text":"მოიჴსენა უკუნისამდე აღთქმისა თჳსისა და სიტყვაჲ, რომელ ამცნო ათასამდე ნათესავად,"},"9":{"verse":9,"text":"რომელ-იგი დადვა აბრაჰამის თანა და ფიცი მისი ისაკის თანა."},"10":{"verse":10,"text":"და დაამტკიცა იგი იაკობის თანა ბრძანებად და ისრაჱლისა აღთქმად საუკუნოდ."},"11":{"verse":11,"text":"და ჰრქუა მას: შენ მიგცე ქუეყანა იგი ქანანისა ნაწილად მკჳდრებისა თქუენისა;"},"12":{"verse":12,"text":"რამეთუ იყვნეს იგინი რიცხჳთ მცირე-მცირე და მსხემ მას შინა."},"13":{"verse":13,"text":"და ვიდოდეს იგინი თესლითი თესლად და მეფეთაგან ერად სხუად."},"14":{"verse":14,"text":"არა აუფლა კაცსა ვნებად მათდა და ამხილა მათთჳს მეფეთა:"},"15":{"verse":15,"text":"ნუ შეეხებით ცხებულსა ჩემსა და წინაჲსწარმეტყუელთა ჩემთა შორის ნუ უკეთურობთ."},"16":{"verse":16,"text":"და მოუწოდა სიყმილსა ქუეყანად და ყოველი ძალი პურისა შემუსრა."},"17":{"verse":17,"text":"წარავლინა წინაწარ მათსა კაცი, და მონად განისყიდა იოსები."},"18":{"verse":18,"text":"დაამდაბლნეს ბორკილითა ფერჴნი მისნი, რკინასა განვლო სულძან მისმან."},"19":{"verse":19,"text":"ვიდრე მოწევნადმდე სიტყჳსა მისისა სიტყუამან უფლისამან გამოაჴურვა იგი."},"20":{"verse":20,"text":"მიავლინა მეფემან და განჰჴსნა იგი მთავრად ერისა და განუტევა იგი."},"21":{"verse":21,"text":"და დაადგინა იგი უფლად სახლსა თჳსისა და მთავრად ყოვლისა მონაგებისა მისისა;"},"22":{"verse":22,"text":"სწავლად მთავართა მისთა, ვითარცა თავი თჳსი, და მოხუცებულთა მისთა განბრძნობად."},"23":{"verse":23,"text":"და შევიდა ისრაჱლი ეგჳპტედ, და იაკობ დაემკჳდრა ქუეყანასა ქამისსა."},"24":{"verse":24,"text":"და აღაორძინა ერი მისი ფრიად და განაძლიერა იგი უფროს მტერთა მისთა."},"25":{"verse":25,"text":"გარდააქცია გული მისი მოძულებად ერისა მისისა და ზაკუად მონათა შორის მისთა."},"26":{"verse":26,"text":"წარავლინა მოსე, მონაჲ მისი, და აჰრონ, რომელი გამოირჩია თავისა თჳსისა;"},"27":{"verse":27,"text":"დასხნა მათ შორის სიტყუანი სასწაულთა მისთანი და ნიშთა მისთანი ქუეყანასა მას ქამისასა."},"28":{"verse":28,"text":"მიავლინა მათდა ბნელი და დააბნელნა, რამეთუ განამწარნეს სიტყუანი მისნი."},"29":{"verse":29,"text":"გარდააქცინა სისხლად მდინარენი მათნი და მოსწყჳდნა თევზნი მათნი;"},"30":{"verse":30,"text":"განამრავლა ქუეყანამან მათმან მყუარი საუნჯეთა შორის მეფეთა მათთასა."},"31":{"verse":31,"text":"თქუა, და მოჴდა ძაღლისმწერი და მუმლი ყოველთა საზღვართა მათთა."},"32":{"verse":32,"text":"დასხნა წჳმანი მათნი სეტყუად, და ცეცხლი აღატყდებოდა ქუეყანასა მათსა."},"33":{"verse":33,"text":"და დასცა ვენაჴები მათი და ლეღოვანი მათი და შემუსრა ყოველი ხე საზღვარისა მათისა."},"34":{"verse":34,"text":"თქუა, და მოჴდა მკალი და ბუზჳ, რომლისა არა იყო რიცხჳ;"},"35":{"verse":35,"text":"შეჭამა ყოველი თივა ქუეყანასა შინა მათსა და მოჭამა ყოველი ნაყოფი ქუეყანისა მათისა."},"36":{"verse":36,"text":"და დასცა ყოველი პირმშო ქუეყანასა შინა მათსა დასაბამად ყოვლისა ტკივილისა მათისა."},"37":{"verse":37,"text":"და გამოიყვანნა იგინი ოქროთა და ვეცხლითა, და არა იყო ნათესავსა მათსა სნეულ."},"38":{"verse":38,"text":"იხარა ეგჳპტემან გამოსლვასა მათსა, რამეთუ დაეცა შიში მათი მათ ზედა."},"39":{"verse":39,"text":"განჰმარტა ღრუბელი საგრილად მათდა და ცეცხლი მნათობად მათდა ღამე."},"40":{"verse":40,"text":"ითხოეს, და მოჴდა მწყერ-მარჴილი და პურითა ზეცისათა განაძღნა იგინი;"},"41":{"verse":41,"text":"სცა კლდესა, და გამოეცნეს წყალნი, და ვიდოდეს ურწყულსა მდინარენი."},"42":{"verse":42,"text":"რამეთუ მოიჴსენა სიტყჳსა წმიდისა თჳსისა, რომელ ყო აბრაჰამის მიმართ, მონისა თჳსისა."},"43":{"verse":43,"text":"და გამოიყვანა ერი თჳსი სიხარულით და რჩეულნი მისნი - შუებით."},"44":{"verse":44,"text":"და მისცა მათ სოფლები წარმართთა, და ნაშრომი ერთა დაიმკჳდრეს,"},"45":{"verse":45,"text":"რაჲთა დაიცვენ სამართალნი მისნი და სჯული მისი მოიძიონ. დიდებაჲ"}},"meta":{"connection":"OGB","book_number":230,"chapter_number":104,"previous_chapter":{"connection":"OGB","book_number":230,"chapter":103},"next_chapter":{"connection":"OGB","book_number":230,"chapter":105}}}