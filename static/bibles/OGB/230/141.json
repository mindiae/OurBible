{"chapter":{"1":{"verse":1,"text":"სიბრძნით დავითის ლოცვაჲ, ოდეს იყო ქუაბსა შინა."},"2":{"verse":2,"text":"ჴმითა ჩემითა უფლისა მიმართ ღაღად-ვყავ, ჴმითა ჩემითა უფლისა მიმართ ვილოცე."},"3":{"verse":3,"text":"განვჰფინო მის წინაშე ვედრებაჲ ჩემი და ჭირი ჩემი წინაშე მისსა მიუთხრა."},"4":{"verse":4,"text":"მო-რა-აკლდებოდა ჩემგან სული ჩემი, და შენ უწყნი ალაგნი ჩემნი; გზასა ამას, რომელსაცა ვიდოდე, დამირწყეს მე მახე."},"5":{"verse":5,"text":"ვხედევდ მარჯულ ჩემსა, განვიცდიდ და არა ვინ იყო მცნობელ ჩემდა; წარწყმდა სივლტოლა ჩემგან, და არა ვინ არს გამომეძიებელ სულისა ჩემისა."},"6":{"verse":6,"text":"ღაღად-ვყავ შენდამი, უფალო, და ვთქუ: შენ ხარ სასო ჩემი, და ნაწილი ჩემი ქუეყანასა მას ცხოველთასა."},"7":{"verse":7,"text":"მოხედენ ვედრებასა ჩემსა, რამეთუ დავმდაბლდი ფრიად: მიჴსენ მე მდევართა ჩემთაგან, რამეთუ განძლიერდეს ჩემსა უფროს."},"8":{"verse":8,"text":"გამოიყვანე საპყრობილით სული ჩემი, რათა აუარო სახელსა შენსა. მე მელიან მართალნი, ვიდრემდის მომაგო მე."}},"meta":{"connection":"OGB","book_number":230,"chapter_number":141,"previous_chapter":{"connection":"OGB","book_number":230,"chapter":140},"next_chapter":{"connection":"OGB","book_number":230,"chapter":142}}}