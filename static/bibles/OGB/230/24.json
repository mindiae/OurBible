{"chapter":{"1":{"verse":1,"text":"შენდამი, უფალო, აღვიღე სული ჩემი."},"2":{"verse":2,"text":"ღმერთო ჩემო, შენ გესავ, ნუ მრცხუენებინ მე უკუნისამდე,"},"3":{"verse":3,"text":"ნუცა მეცინიან მე მტერნი ჩემნი. და რამეთუ ყოველნი, რომელთა დაგითმონ შენ, არა ჰრცხუენეს."},"4":{"verse":4,"text":"ჰრცხუენოდენ მათ, რომელნი უშჯულოებენ ცუდად. გზანი შენნი, უფალო, მაუწყენ მე და ალაგნი შენნი მასწავენ მე."},"5":{"verse":5,"text":"მიძეღუ მე ჭეშმარიტებითა შენითა და მასწავე მე, რამეთუ შენ ხარ ღმერთი მაცხოვარი ჩემი და შენ დაგითმე მარადღე."},"6":{"verse":6,"text":"მოიჴსენე მოწყალებათა შენთა, უფალო, და წყალობანი შენნი, რამვთუ საუკუნითგან არიან."},"7":{"verse":7,"text":"ცოდვათა სიჭაბუკისა და უმეცრებისა ჩემისათა ნუ მოიჴსენებ; წყალობითა შენითა მომიჴსენე მე სიტკბოებისა შენისათჳს, უფალო."},"8":{"verse":8,"text":"რამეთუ ტკბილ და წრფელ არს უფალი; ამისთჳს შჯულიერ-ყუნეს ცოდვილნი გზასა."},"9":{"verse":9,"text":"უძღუეს მშჳდთა სასჯელსა შინა, ასწავლნეს მშჳდთა გზანი მისნი."},"10":{"verse":10,"text":"ყოველნი გზანი უფლისანი - წყალობაჲ და ჭეშმარიტებაჲ მათთჳს, რომელნი გამოეძიებენ აღთქუმათა მისთა და წამებათა მისთა."},"11":{"verse":11,"text":"სახელისა შენისათჳს, უფალო, და მილხინე მე ცოდვისა ჩემისაგან, რამეთუ მრავალ არს."},"12":{"verse":12,"text":"ვინ არს კაცი, რომელსა ეშინის უფლისა? შჯულიერ-ყოს იგი გზასა მას, რომელიცა სთნდა;"},"13":{"verse":13,"text":"სულმან მისმან კეთილსა შინა განისუენოს და ნათესავმან მისმან დაიმკჳდროს ქუეყანა."},"14":{"verse":14,"text":"ძალ არს უფალი მოშიშთა მისთა და შჯული თჳსი აუწყოს მათ."},"15":{"verse":15,"text":"თუალნი ჩემნი მარადის უფლისა მიმართ, რამეთუ მან განარინნეს მახესა ფერჴნი ჩემნი."},"16":{"verse":16,"text":"მოიხილე ჩემ ზედა შემიწყალე მე, რამეთუ მხოლოდშობილ და გლახაკ ვარი მე."},"17":{"verse":17,"text":""},"18":{"verse":18,"text":"იხილე სიმდაბლე ჩემი და შრომა ჩემი და მომიტევენ მე ყოველნი ცოდვანი ჩემნი."},"19":{"verse":19,"text":"იხილენ მტერნი ჩემნი, რამეთუ განმრავლდეს და სიძულილით ამაოდ მომიძულეს მე."},"20":{"verse":20,"text":"იცევ სული ჩემი და მიჴსენ მე და ნუ მრცხუენებინ მე, რამეთუ გესავ შენ."},"21":{"verse":21,"text":"უმანკონი და წრფელნი შემომეყუნეს მე, რამეთუ დაგითმე შენ, უფალო."},"22":{"verse":22,"text":"იჴსენ, ღმერთო, ისრაჱლი ყოველთგან ჭირთა მისთა."}},"meta":{"connection":"OGB","book_number":230,"chapter_number":24,"previous_chapter":{"connection":"OGB","book_number":230,"chapter":23},"next_chapter":{"connection":"OGB","book_number":230,"chapter":25}}}