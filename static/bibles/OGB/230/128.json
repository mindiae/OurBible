{"chapter":{"1":{"verse":1,"text":"მრავალგზის მბრძოდეს მე სიყრმით ჩემითგან, თქუნ ისრაჱლმან,"},"2":{"verse":2,"text":"მრავალგზის მბრძოდეს მე სიყრმით ჩემითგან და მე ვერა მერეოდეს."},"3":{"verse":3,"text":"ბეჭთა ჩემთა მცემდეს მე ცოდვილნი და განაგრძვეს უსჯულოებაჲ მათი."},"4":{"verse":4,"text":"უფალმან მართალმან შემუსრნა ქედნი ცოდვილთანი."},"5":{"verse":5,"text":"ჰრცხუენოდენ და მართლუკუნ იქცენ ყოველნი მოძალენი სიონისანი."},"6":{"verse":6,"text":"იქმნედ იგინი, ვითარცა თივა ერდოთა რომელი-იგი ვიდრე მოფხურადმდე განჴმა,"},"7":{"verse":7,"text":"რომლისაგან არა აღივსო ჴელი თჳსი მომკალმან და არცა წიაღი, რომელი შეჰკრებნ მჭლეულებსა მისსა."},"8":{"verse":8,"text":"და არა ჰრქუეს, რომელნი-იგი თანაწარვიდოდეს, ვითარმედ: კურთხევა უფლისაჲ თქუენ თანა, გაკურთხენით თქუენ სახელითა უფლისაჲთა. დიდება"}},"meta":{"connection":"OGB","book_number":230,"chapter_number":128,"previous_chapter":{"connection":"OGB","book_number":230,"chapter":127},"next_chapter":{"connection":"OGB","book_number":230,"chapter":129}}}