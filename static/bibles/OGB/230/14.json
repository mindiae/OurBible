{"chapter":{"1":{"verse":1,"text":"უფალო, ვინ დაეშენოს კარავსა შენსა, ანუ ვინ დაემკჳდროს მთასა წმიდასა შენსა?"},"2":{"verse":2,"text":"რომელი ვიდოდის უბიწოდ და იქმოდის სიმართლესა"},"3":{"verse":3,"text":"და იტყოდის ჭეშმარიტებასა გულსა შინა თჳსსა; რომელმან არა ზაკვა ენითა თჳსითა და არცა უყო მოყუასსა თჳსსა ბოროტი"},"4":{"verse":4,"text":"და ყუედრებაჲ მახლობელთა მისთა ზედა არა მოიღო. შეურაცხ არს მის წინაშე უკეთური, ხოლო მოშიშთა უფლისათა ადიდებს; რომელი ეფუცოს მოყუასსა თჳსსა და არა ეცრუოს;"},"5":{"verse":5,"text":"ვეცხლი მისი არა მისცა აღნადგინეგად და ქრთამი უბრალოსა ზედა არა მოიღო; რომელმან ყოს ესე, იგი არა იძრას უკუნისამდე."}},"meta":{"connection":"OGB","book_number":230,"chapter_number":14,"previous_chapter":{"connection":"OGB","book_number":230,"chapter":13},"next_chapter":{"connection":"OGB","book_number":230,"chapter":15}}}