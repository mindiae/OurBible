{"chapter":{"1":{"verse":1,"text":"ნეტარ არს კაცი, რომელსა ეშინის უფლისა, მცნებათა შინა მისთა ინებოს ფრიად;"},"2":{"verse":2,"text":"ძლიერ იყოს ქუეყანასა ზედა ნათესავი მისი, და თესლი წრფელთა იკურთხოს;"},"3":{"verse":3,"text":"დიდებაჲ და სიმდიდრე სახლსა მისსა, და სიმართლე მისი ეგოს უკუნითი უკუნისამდე."},"4":{"verse":4,"text":"გამოუბრწყინდა ბნელსა შინა ნათელი წრფელთა, მოწყალე, და შემწყნარებელ და მართალ."},"5":{"verse":5,"text":"ტკბილსა კაცსა ეწყალინ და ავასხის და განაგნეს სიტყუანი მისნი სასჯელსა შინა;"},"6":{"verse":6,"text":"რამეთუ უკუნისამდე არა შეირყიოს,"},"7":{"verse":7,"text":"საჴსენებელად საუკუნოდ იყოს მართალი. ჰამბავისაგან ბოროტისა არა ეშინოდის;"},"8":{"verse":8,"text":"განმზადებულ არს გული მისი სასოებასა უფლისასა. განმტკიცებულ არს გული მისი და არა შეეშინოს, ვიდრემდის იხილოს მტერთა მისთა."},"9":{"verse":9,"text":"განაბნია და მისცა გლახაკთა, და სიმართლე მისი ჰგიეს უკუნითი უკუნისამდე, რქაჲ მისი ამაღლდეს დიდებითა."},"10":{"verse":10,"text":"ცოდვილმან იხილოს და განრისხნეს, კბილთა თჳსთა იღრჭენდეს და დადნეს, და გულისთქმა ცოდვილისა წარწყმდეს. დიდება"}},"meta":{"connection":"OGB","book_number":230,"chapter_number":111,"previous_chapter":{"connection":"OGB","book_number":230,"chapter":110},"next_chapter":{"connection":"OGB","book_number":230,"chapter":112}}}