{"chapter":{"1":{"verse":1,"text":"ფსალმუნი, გალობაჲ ასაფისი"},"2":{"verse":2,"text":"ღმერთო, ვინ გემსგავსოს შენ? ნუ დასდუმდები, ნუცა დამშჳდნები, ღმერთო."},"3":{"verse":3,"text":"რამეთუ, ესერა, მტერთა შენთა იზახეს, და მოძულეთა შენთა აიღეს თავი."},"4":{"verse":4,"text":"ერსა შენსა ზედა ძმაცუიდეს ზაკვით და განიზრახეს წმიდათა შენთათჳს;"},"5":{"verse":5,"text":"და თქუეს: მოდით და მოვსრნეთ იგინი თესლთაგან, და არღარა მოიჴსენოს სახელი ისრაჱლისა."},"6":{"verse":6,"text":"რამეთუ ზრახეს შეთქმით ურთიერთას და შენთჳს აღთქმა-ყვეს"},"7":{"verse":7,"text":"ბანაკმან იდუმელთამან და ისმაიტელთამან, მოაბ და აგარიანთა,"},"8":{"verse":8,"text":"გებალ, ამონ და ამალეკ და უცხოთესლთა დამკჳდრებულთა თანა ტჳროსისათა."},"9":{"verse":9,"text":"და რამეთუ ასურცა მოსრულ იყო მათ თანავე და ექმნეს თანაშემწე ძეთა მათ ლოთისთა."},"10":{"verse":10,"text":"ჰყვენ იგინი, ვითარცა მადიამი და სისარა და ვითარცა იაბი ჴევსა მას კიშონისასა."},"11":{"verse":11,"text":"მოისრნეს იგინი აენდრს შინა და იქმნეს იგინი, ვითარცა სკორე ქუეყანისა."},"12":{"verse":12,"text":"დასხენ მთავარნი მათნი, ვითარცა ორებ და ზიბ და ზებეე და სალმონა, ყოველნი მთავარნი მათნი,"},"13":{"verse":13,"text":"რომელთა თქუეს: დავიმკჳდროთ თჳსად სიწმიდე ღმრთისაჲ."},"14":{"verse":14,"text":"ღმერთო ჩემო, ყვენ იგინი, ვითარცა ურმისთუალი და ვითარცა ლერწამი წინაშე პირსა ქარისასა."},"15":{"verse":15,"text":"ვითარცა ცეცხლმან რა მოწუნის მაღნარნი და ვითარცა ალმან, რომელმან შეწუნის მთანი,"},"16":{"verse":16,"text":"ეგრეთ სდევნნე იგინი ნიავქარითა შენითა და რისხვითა შენითა შეაძრწუნენ იგინი."},"17":{"verse":17,"text":"აღავსე პირი მათი გინებითა, და მოიძიონ სახელი შენი, უფალო."},"18":{"verse":18,"text":"ჰრცხუენოდედ და შეძრწუნდედ უკუნითი უკუნისამდე და სირცხჳლეულ იქმნედ და წარწყმდედ."},"19":{"verse":19,"text":"და ცნედ, რამეთუ სახელი შენი უფალ არს, და შენ მხოლო მაღალ ხარ ყოველსა ქუეყანასა ზედა."}},"meta":{"connection":"OGB","book_number":230,"chapter_number":82,"previous_chapter":{"connection":"OGB","book_number":230,"chapter":81},"next_chapter":{"connection":"OGB","book_number":230,"chapter":83}}}