{"chapter":{"1":{"verse":1,"text":"აქებდით უფალსა ცათაგან, აქებდით მას მაღალთა შინა."},"2":{"verse":2,"text":"აქებდით მას ყოველნი ანგელოზნი მისნი, აქებდით მას ყოველნი ძალნი მისნი;"},"3":{"verse":3,"text":"აქებდით მას მზე და მთოვარე, აქებდით მას ყოველნი ვარსკულავნი და ნათელნი;"},"4":{"verse":4,"text":"აქებდით მას ცანი ცათანი და წყალნი ზესკნელს ცათანი,"},"5":{"verse":5,"text":"აქებდით სახელსა უფლისასა, რამეთუ მან თქუა, და იქმნეს, თავადმან ბრძანა, და დაებადნეს"},"6":{"verse":6,"text":"და დაადგინნა იგინი უკუნისამდე და უკუნითი უკუნისამდე; ბრძანებაჲ დადვა, რომელი არა წარჴდეს."},"7":{"verse":7,"text":"აქებდით უფალსა ქუეყანით ვეშაპნი და ყოველნი უფსკრულნი;"},"8":{"verse":8,"text":"ცეცხლი, სეტყუაჲ, თოვლი, მყინვარი, სული ნიავქარისა, რომელნი ჰყოფენ სიტყუასა მისსა;"},"9":{"verse":9,"text":"მთანი და ყოველნი ბორცუნი, ხენი ნაყოფიერნი და ყოველნი ნაძუნი;"},"10":{"verse":10,"text":"მჴეცნი და ყოველნი პირუტყუნი, ქუეწარმავალნი და მფრინველნი ფრთოვანნი;"},"11":{"verse":11,"text":"მეფენი ქუეყანისანი და ყოველნი ერნი, მთავარნი და ყოველნი მსაჯულნი ქუეყანისანი;"},"12":{"verse":12,"text":"ჭაბუკნი და ქალწულნი, მოხუცებულნი ყრმათა თანა; იქებდით სახელსა უფლისასა,"},"13":{"verse":13,"text":"რამეთუ ამაღლდა სახელი მისი მხოლოსა;"},"14":{"verse":14,"text":"და აღსარებაჲ მისი ზეცასა და ქუეყანასა. და აღიმაღლოს რქაჲ ერისა თჳსისა გალობად ყოველთა წმიდათა მისთა, ძეთა ისრაჱლისათა, ერი, რომელ მახლობელ არს მისა."}},"meta":{"connection":"OGB","book_number":230,"chapter_number":148,"previous_chapter":{"connection":"OGB","book_number":230,"chapter":147},"next_chapter":{"connection":"OGB","book_number":230,"chapter":149}}}