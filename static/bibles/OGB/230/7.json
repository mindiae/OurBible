{"chapter":{"1":{"verse":1,"text":"ფსალმუნი დავითისი, რომლითა აქო უფალი სიტყუათა მათთჳს ქუშისთა, ძისა იემენისთა."},"2":{"verse":2,"text":"უფალო ღმერთო ჩემო, შენ გესავ, მაცხოვნე მე და ყოველთა მდევართა ჩემთაგან მიჴსენ მე."},"3":{"verse":3,"text":"ნუ სადა წარიტაცოს ვითარცა ლომმან სული ჩემი, არავინ იყოს მჴსნელ ჩემდა, არცა მაცხოვარ."},"4":{"verse":4,"text":"უფალო ღმერთო ჩემო, უკუეთუ ვყავ ესე, ანუ არს უსჯულოებაჲ ჴელთა ჩემთა,"},"5":{"verse":5,"text":"ანუ თუ მისა დავაგე, რომელთა მომაგეს მე ბოროტი, გან-სამე-უკუე-ვვარდე მტერთა ჩემთაგან ცუდი;"},"6":{"verse":6,"text":"დევნოს სამე მტერმან სული ჩემი და ეწიოს და დათრგუნოს ქუეყანად ცხორებაჲ ჩემი და დიდებაჲ ჩემი მიწასა შინა დაამკჳდროს."},"7":{"verse":7,"text":"აღდეგ, უფალო, რისხვითა შენითა, ამაღლდი მოსრულებად მტერთა შენთა და განიღჳძე, უფალო ღმერთო ჩემო, ბრძანებითა მით, რომელ ამცენ."},"8":{"verse":8,"text":"და კრებული ერთა გარემოგადგეს შეუ და ამისათჳს მაღლად მოიქეც."},"9":{"verse":9,"text":"უფალმან განსაჯნეს ერნი; მისაჯე მე, უფალო, სიმართლითა ჩემითა და უმანკოებითა ჩემითა ჩემდამო."},"10":{"verse":10,"text":"აღესრულნედ ძჳრნი ცოდვილთანი და წარუმართო მართალსა, რომელი განიკითხავ გულსა და თირკმელთა, ღმერთო მართალო."},"11":{"verse":11,"text":"შეწევნა ჩემი ღმრთისა მიერ, რომელმან განარინნის წრფელნი გულითა."},"12":{"verse":12,"text":"ღმერთი მართლმსაჯულ, ძლიერ და სულგრძელ, რომელმან არა მოავლინის რისხვა მისი მარადღე."},"13":{"verse":13,"text":"არა თუ მოიქცეთ, მახჳლი მისი ლესულ არს, მშჳლდსა მისსა გარდაუცუამს და განუმზადებიეს იგი;"},"14":{"verse":14,"text":"და მის თანა განუმზადებიან ჭურნი სიკუდილისანი; ისარნი მისნი შესაწველთათჳს ქმნნა."},"15":{"verse":15,"text":"აჰა, ესერა, ელმოდა სიცრუჱ, მუცლად-იღო სალმობაჲ და შვა უსჯულოებაჲ."},"16":{"verse":16,"text":"ჴნარცჳ თხარა და აღმოჰკუეთა და შთავარდეს იგი მთხრებლსა მას, რომელცა ქმნა."},"17":{"verse":17,"text":"მიექცეს სალმობაჲ მისი თავსა მისსა და სიცრუჱ მისი თხემსა მისსა ზედა დაუჴდეს."},"18":{"verse":18,"text":"აუვარო უფალსა სიმართლითა მისითა და უგალობდე სახელსა უფლისა მაღლისასა."}},"meta":{"connection":"OGB","book_number":230,"chapter_number":7,"previous_chapter":{"connection":"OGB","book_number":230,"chapter":6},"next_chapter":{"connection":"OGB","book_number":230,"chapter":8}}}