{"chapter":{"1":{"verse":1,"text":"დასასრულსა, ფსალმუნი დავითისი"},"2":{"verse":2,"text":"შეისმინე, ღმერთო, ჴმისა ჩემისა, გევედრებოდი რაჲ მე შენდამი, შიშისაგან მტერისა იჴსენ სული ჩემი."},"3":{"verse":3,"text":"დამიფარე მე ამბოხისაგან უკეთურთასა და სიმრავლისაგან მოქმედთა სიცრუჲსათა."},"4":{"verse":4,"text":"რომელთა აღლესნეს, ვითარცა მახჳლნი, ენანი მათნი, გარდააცუეს მშჳლდსა მათსა საქმე სიმწარისა."},"5":{"verse":5,"text":"რაჲთამცა განგუმირეს დაფარულსა შინა უბიწოჲ;"},"6":{"verse":6,"text":"მყის სისრა-უყონ მას, და არა შეიშინონ. განიმტკიცეს თავისა თჳსისა სიტყუაჲ უკეთური, მიუთხრეს დარწყმაჲ მახისა; და თქუეს: ვინ იხილნეს იგინი?"},"7":{"verse":7,"text":"გამოიძიეს უსჯულოებაჲ, განილინეს გამოძიებასა გამოსაძიებელისასა; წარდგეს კაცი სიღრმითა გულისათა,"},"8":{"verse":8,"text":"და ამაღლდეს ღმერთი, ისარ ჩჩჳლთა იქმნნეს წყლულებანი მათნი,"},"9":{"verse":9,"text":"და მოუძლურდეს მათ ზედა ენანი მათნი. შეძრწუნდეს ყოველნი, რომელნი ხედვიდეს მათ."},"10":{"verse":10,"text":"და შეეშინა ყოველსა კაცსა და უთხრნეს მათ საქმენი ღმრთისანი და დაბადებულნი მისნი გულისჴმა-ყუნეს."},"11":{"verse":11,"text":"იხარებდეს მართალი უფლისა მიმართ და ესვიდეს მას და იქნენ ყოველნი წრფელნი გულითა. დიდებაჲ"}},"meta":{"connection":"OGB","book_number":230,"chapter_number":63,"previous_chapter":{"connection":"OGB","book_number":230,"chapter":62},"next_chapter":{"connection":"OGB","book_number":230,"chapter":64}}}