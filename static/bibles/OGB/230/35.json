{"chapter":{"1":{"verse":1,"text":"დასასრულსა, მონისა ღმრთისა ფსალმუნი დავითისი"},"2":{"verse":2,"text":"თქჳს უსჯულომან ცოდვასა შინა გულსა თჳსსა, არა არს შიში ღმრთისაჲ წინაშე თუალთა მისთა."},"3":{"verse":3,"text":"რამეთუ ზაკვიდა იგი წინაშე მისსა მოპოვნებად უსჯულოებისა თჳსისა და სიძულილისა."},"4":{"verse":4,"text":"სიტყუანი პირისა მისისანი - უსჯულოებაჲ და ზაკვა, არა ინება მან გულისჴმის-ყოფა კეთილისა."},"5":{"verse":5,"text":"უსჯულოებაჲ იზრახა საწოლსა ზედა თჳსსა, დადგა იგი ყოველსა გზასა არაკეთილსა და ბოროტი მას არა მოეწყინა."},"6":{"verse":6,"text":"უფალო, ზეცასა არს წყალობაჲ შენი და ჭეშმარიტებაჲ შენი ვიდრე ღრუბელთამდე;"},"7":{"verse":7,"text":"სიმართლენი შენი, ვითარცა მთანი ღმრთისანი და განკითხვანი შენნი უფსკრულ მრავალ. კაცთა და საცხოვარსა აცხოვნებ შენ, უფალო,"},"8":{"verse":8,"text":"ვითარცა განამრავლე წყალობაჲ შენი, ღმერთო. ხოლო ძენი კაცთანი საფარველსა ფრთეთა შენთასა ესვიდენ."},"9":{"verse":9,"text":"დაითვრნენ იგინი სიპოხითა სახლისა შენისათა და ღუარი საშუებელისა შენისა ასუა მათ."},"10":{"verse":10,"text":"რამეთუ შენგან არს წყარო ცხორებისა და ნათლითა შენითა ვიხილეთ ჩუენ ნათელი."},"11":{"verse":11,"text":"მოჰფინე წყალობაჲ შენი, რომელთა გიციან შენ, და სიმართლე შენი წრფელთა გულითა."},"12":{"verse":12,"text":"ნუ მოვალნ ჩემ ზედა ფერჴი ამპარტავანებისა და ჴელი ცოდვილისა ნუ შემძრავნ მე."},"13":{"verse":13,"text":"მუნ დაეცნეს ყოველნი მოქმედნი უსჯულოებისანი; განვარდენ და ვერღარა უძლონ დადგომად. დიდება"}},"meta":{"connection":"OGB","book_number":230,"chapter_number":35,"previous_chapter":{"connection":"OGB","book_number":230,"chapter":34},"next_chapter":{"connection":"OGB","book_number":230,"chapter":36}}}