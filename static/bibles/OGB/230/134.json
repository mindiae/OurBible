{"chapter":{"1":{"verse":1,"text":"აქებდით სახელსა უფლისასა, აქებდით მონანი უფალსა."},"2":{"verse":2,"text":"რომელნი სდგათ სახლსა უფლისასა, ეზოთა სახლისა ღმრთისა ჩუენისათა."},"3":{"verse":3,"text":"აქებდით უფალსა, რამეთუ სახიერ არს უფალი; უგალობდით სახელსა მისსა, რამეთუ კეთილ;"},"4":{"verse":4,"text":"რამეთუ იაკობი თჳსად გამოირჩია უფალმან და ისრაჱლი - საბრძანებელად თჳსად."},"5":{"verse":5,"text":"რამეთუ მე გულისჴმა-ვყავ, ვითარმედ დიდ არს უფალი, და უფალი ჩუენი უფროს ყოველთა ღმერთთა;"},"6":{"verse":6,"text":"ყოველივე, რაოდენი ინება უფალმან, ქმნა ცათა შინა და ქუეყანასა ზედა, ზღუათა შინა და ყოველთა უფსკრულთა;"},"7":{"verse":7,"text":"აღმოიყვანნის ღრუბელნი დასასრულით ქუეყანისაჲთ და ელვანი წჳმად გარდააქცინა, რომელმან გამოიყვანნის ქარნი საუნჯეთაგან მისთა;"},"8":{"verse":8,"text":"რომელმან დასცნა პირმშონი ეგჳპტისანი კაცთაგან მიპირუტყუთამდე;"},"9":{"verse":9,"text":"გამოავლინნა სასწაულნი და ნიშნი შორის შენსა, ეგჳპტე, ფარაოს ზედა და ყოველთა მონათა მისთა;"},"10":{"verse":10,"text":"რომელმან დასცა თესლები მრავალი და მოსწყჳდნა მეფენი ძლიერნი:"},"11":{"verse":11,"text":"სეონ, მეფე ამორეველთა, და ოგ, მეფე ბასანისა, და ყოველნი მეფენი ქანანისანი;"},"12":{"verse":12,"text":"და მისცა ქუეყანა მათი სამკჳდრებელად, სამკჳდრებელად ისრაჱლსა, ერსა თჳსსა."},"13":{"verse":13,"text":"უფალო, სახელი შენი უკუნისამდე და საჴსენებელი შენი თესლითი თესლადმე."},"14":{"verse":14,"text":"რამეთუ განიკითხოს უფალმან ერი თჳსი. და მონათა თჳსთა ზედა ნუგეშინის-ცემულ იქმნეს."},"15":{"verse":15,"text":"კერპნი წარმართთანი ოქროსა და ვეცხლისანი, ქმულნი ჴელთა კაცისანი."},"16":{"verse":16,"text":"პირ-ათქს და არა იტყჳან; თუალ-ასხენ და არა ხედვენ,"},"17":{"verse":17,"text":"ყურ-ასხენ და ყურად-იღებენ, რამეთუ არცა არს სული პირსა მათსა."},"18":{"verse":18,"text":"ემსგავსენ მათ მოქმედნი მათნი.და ყოველნი, რომელნი ესვენ მას"},"19":{"verse":19,"text":"სახლი ისრაჱლისა აკურთხევდით უფალსა, სახლი აჰრონისი აკურთხევდით უფალსა,"},"20":{"verse":20,"text":"სახლი ლევისი აკურთხევღით უფალსა, მოშიშნი უფლისანი აკურთხევდით უფალსა."},"21":{"verse":21,"text":"კურთხეულ არს სიონით გამო, რომელი დამკჳდრებულ არს იერუსალჱმს."}},"meta":{"connection":"OGB","book_number":230,"chapter_number":134,"previous_chapter":{"connection":"OGB","book_number":230,"chapter":133},"next_chapter":{"connection":"OGB","book_number":230,"chapter":135}}}