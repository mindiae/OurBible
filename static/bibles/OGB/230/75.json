{"chapter":{"1":{"verse":1,"text":"დასასრულსა გალობათასა, ასაფისი, გალობაჲ ასურასტანელისა მიმართ"},"2":{"verse":2,"text":"განცხადებულ არს ჰურიასტანს ღმერთი და ისრაჱლსა ზედა დიდ არს სახელი მისი."},"3":{"verse":3,"text":"იქმნა მშჳდობით ადგილი მისი და სამკჳდრებელი მისი სიონს;"},"4":{"verse":4,"text":"რამეთუ მუნ შემუსრნა ძალნი მშჳლდთანი, საჭურველი და მახჳლი და ბრძოლაჲ."},"5":{"verse":5,"text":"განანათლებ შენ საკჳრველად მთათაგან საუკუნეთა."},"6":{"verse":6,"text":"შეძრწუნდეს ყოველნი უგნურნი გულითა; დაიძინეს ძილი მათი, და არა პოვეს არარაჲ ყოველთა კაცთა სიმდიდრისა ჴელითა მათითა."},"7":{"verse":7,"text":"მრისხანებითა შენითა, ღმერთო იაკობისო, ჰრულოდა მათ, რომელნი ზესხდეს ჰუნებსა."},"8":{"verse":8,"text":"შენ საშინელ ხარ, და ვინ წინააღგიდგეს შენ? მიერითგან არს რისხვა შენი."},"9":{"verse":9,"text":"რაჟამს ზეცით სასმენელ-ჰყავ მშჯავრი, ქუეყანასა შეეშინა და დაყუდნა,"},"10":{"verse":10,"text":"რაჟამს აღდგებოდა ღმერთი შჯად, განრინებად ყოველთა მშჳდთა ქუეყანისათა."},"11":{"verse":11,"text":"რამეთუ ზრახვამან კაცისამან აღგიაროს შენ, და ნეშტი გულისზრახვისა დღესასწაულებდეს შენდა."},"12":{"verse":12,"text":"ილოცეთ და მიეცით უფალსა ღმერთსა ჩუენსა, ყოველნი, რომელნი არიან გარემოს მისა, შეწირონ ძღუენი"},"13":{"verse":13,"text":"საშინელისა მის, რომელმან მიუხუნის სულნი მთავართანი, უსაშინელესისა უფროს მეფეთა ქუეყანისათა."}},"meta":{"connection":"OGB","book_number":230,"chapter_number":75,"previous_chapter":{"connection":"OGB","book_number":230,"chapter":74},"next_chapter":{"connection":"OGB","book_number":230,"chapter":76}}}