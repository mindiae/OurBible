{"chapter":{"1":{"verse":1,"text":"უგალობდით უფალსა გალობითა ახლითა, რამეთუ საკჳრველ-ქმნა უფალმან; აცხოვნა იგი მარჯუენემან მისმან და მკლავმან წმიდამან მისმან."},"2":{"verse":2,"text":"აჩუენა უფალმან მაცხოვარებაჲ თჳსი, წინაშე თესლთა განაცხადა სიმართლე მისი."},"3":{"verse":3,"text":"მოიჴსენა მოწყალებაჲ მისი იაკობის თანა და ჭეშმარიტებაჲ მისი _ სახლსა ზედა ისრაჱლისასა; იხილეს ყოველთა კიდეთა ქუეყანისათა მაცხოვარებაჲ ღმრთისა ჩუენისა."},"4":{"verse":4,"text":"ღაღადებდით ღმრთისა ყოველი ქუეყანა, უგალობდით და იხარებდით და აქებდით."},"5":{"verse":5,"text":"უგალობდით უფალსა ებნითა, ებნითა და ჴმითა ფსალმუნისათა;"},"6":{"verse":6,"text":"ნესტჳთა ჭედილითა და ჴმითა ნესტჳსა რქისათა ღაღადებდით წინაშე მეუფისა უფლისა."},"7":{"verse":7,"text":"აღიძარნ ზღუაჲ და სავსებაჲ მისი, სოფელი და ყოველნი დამკჳდრებულნი მას შინა."},"8":{"verse":8,"text":"მდინარეთა აღიტყუელონ ჴელნი თანად;"},"9":{"verse":9,"text":"მთანი იხარებდენ პირისაგან უფლისა, რამეთუ მოვალს, რამეთუ მოვიდეს განკითხვად ქუეყანისა; განიკითხოს სოფელი სიმართლით და ერნი - სიწრფოებით."}},"meta":{"connection":"OGB","book_number":230,"chapter_number":97,"previous_chapter":{"connection":"OGB","book_number":230,"chapter":96},"next_chapter":{"connection":"OGB","book_number":230,"chapter":98}}}