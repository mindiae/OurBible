{"chapter":{"1":{"verse":1,"text":"ფსალმუნი დავითისი, ძეთა კორეთა, მეორისა შაბათისა"},"2":{"verse":2,"text":"დიდ არს უფალი და ქებულ ფრიად ქალაქსა ღმრთისა ჩუენისა მთასა წმიდასა მისსა."},"3":{"verse":3,"text":"ძირ-მტკიცედ სიხარულითა ყოვლისა ქუეყანისათა მთანი სიონისანი, გუერდნი ჩრდილოსანი, ქალაქი მეუფისა დიდისა."},"4":{"verse":4,"text":"ღმერთი ტაძართა შინა მისთა განცხადებულ არს, რაჟამს შეეწეოდის მას."},"5":{"verse":5,"text":"რამეთუ, ესერა, მეფენი ქუეყანისანი შეკრბეს და მოვიდეს ერთბამად."},"6":{"verse":6,"text":"მათ იხილეს ესრეთ და დაუკჳრდა, შეშფოთნეს, შეირყინეს;"},"7":{"verse":7,"text":"და ძრწოლამა შეიპყრნა იგინი;"},"8":{"verse":8,"text":"მუნ სალმობაჲ, ვითარცა შობადისა. ქარითა სასტიკითა შეჰმუსრნეს ნავნი თარშისანი."},"9":{"verse":9,"text":"ვითარცა გუესმა, ეგრეცა და ვიხილეთ ქალაქსა უფლისა ძალთასა, ქალაქსა ღმრთისა ჩუენისასა; ღმერთმან დააფუძნა იგი უკუნისამდე."},"10":{"verse":10,"text":"შევიწყნარეთ წყალობაჲ შენი, ღმერთო, შორის ერსა შენსა."},"11":{"verse":11,"text":"ვითარცა არს სახელი შენი, ღმერთო, ეგრეცა ქებაჲ შენი ყოველთა კიდეთა ქუეყანისათა; სიმართლითა სავსე არს მარჯუენე შენი."},"12":{"verse":12,"text":"იხარებდინ მთაჲ სიონი და იშუებდედ ასულნი ჰურიასტანისანი სამართალთა შვნთათჳს, უფალო."},"13":{"verse":13,"text":"მოადეგით სიონსა და მოიცევით იგი და მიუთხრობდით გოდლებსა შორის მისსა."},"14":{"verse":14,"text":"დასხენით გულნი თქუენნი ძალსა შინა მისსა. და განიყავთ ტაძრები მისი, რათა მიუთხრათ ნათესავსა სხუასა."},"15":{"verse":15,"text":"რამეთუ ესე არს ღმერთი ჩუენი უკუნისამდე და უკუნითი უკუნისამდე და ამან დამმწყსნეს ჩუენ უკუნისამდე."}},"meta":{"connection":"OGB","book_number":230,"chapter_number":47,"previous_chapter":{"connection":"OGB","book_number":230,"chapter":46},"next_chapter":{"connection":"OGB","book_number":230,"chapter":48}}}