{"chapter":{"1":{"verse":1,"text":"დასასრულსა, იდითუმისთჳს ფსალმუნი დავითისი"},"2":{"verse":2,"text":"ვთქუ: ვიმარხნე გზანი ჩემნი, რათა არა ვცოდო ენითა ჩემითა; დავდევ საცო პირსა ჩემსა, მიჴდებოდა რა ცოდვილი წინაშე ჩემსა."},"3":{"verse":3,"text":"დავყრუვდი და დავმდაბლდი და დავდუმენ კეთილთაგან და სალმობაჲ ჩემი განმიახლდა."},"4":{"verse":4,"text":"განჴურდა გული ჩემი შორის ჩემსა და ზრახვასა ჩემსა აღატყდეს ცეცხლი."},"5":{"verse":5,"text":"ვიტყოდე მე ენითა ჩემითა: მაუწყე მე, უფალო, აღსასრული ჩემი, და რიცხჳ დღეთა ჩემთა რავდენ არს, რათა უწყოდი, რაღა მაკლს მე."},"6":{"verse":6,"text":"ესერა, ზომით ჰყვენ დღენი ჩემნი, და არსებაჲ ჩემი, ვითარცა არარაჲ, არს შენ წინაშე; რამეთუ ყოვლითავე ამავო არს ყოველი კაცი ჴორციელი."},"7":{"verse":7,"text":"და ღათუ მეებრ ხატად ვალს კაცი, გარნა ამაოდ შფოთებს, რამეთუ იუნჯებს და არა უწყის, ვის შეუკრიბოს იგი."},"8":{"verse":8,"text":"და აწ ვინმე არს თმენა ჩემი, არა თუ შენ, უფალი? და სიმტკიცე ჩემი შენ მიერ არს."},"9":{"verse":9,"text":"ყოველთა უსჯულოებათა ჩემთაგან მიჴსენ მე, საყუედრელად უგნურსა მიმეც მე."},"10":{"verse":10,"text":"დავყრუვდი და არა აღვაღე პირი ჩემი, რამეთუ შენ ჰყავ."},"11":{"verse":11,"text":"განმაყენენ ჩემგან ტანჯვანი შენნი, რამეთუ ძალითა ჴელისა შენისათა მე მოვაკლდი."},"12":{"verse":12,"text":"მხილებათა მიერ უსჯულოებისათჳს განსწავლე კაცი და დაადნვე, ვითარცა დედაზარდლისა ქსელი, სული მისი; გარნა ამავო არს ყოველი კაცი."},"13":{"verse":13,"text":"შეისმინე ლოცვისა ჩემისა, უფალო, და ვედრებისა ჩემისა ყურად-იღე; ცრემლთა ჩემთასა ნუ დაიდუმებ, რამეთუ მსხემ ვარ მე შენ წინაშე და წარმავალ, ვითარცა ყოველნი მამანი ჩუენნი."},"14":{"verse":14,"text":"მილხინე მე, რათა განვისუენო პირველ წარსლვად ჩემდამდე და მერმე ნუ არღარა ვიპოვო."}},"meta":{"connection":"OGB","book_number":230,"chapter_number":38,"previous_chapter":{"connection":"OGB","book_number":230,"chapter":37},"next_chapter":{"connection":"OGB","book_number":230,"chapter":39}}}