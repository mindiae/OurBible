{"chapter":{"1":{"verse":1,"text":"დასასრულსა, მონისა უფლისსა დავითისი, რომელნი ჰრქუნა უფალსა სიტყუანი ესე ამის გალობისანი დღესა მას, რომელსა იჴსნა იგი უფალმან ჴელთაგან მტერთა მისთასა და ჴელთაგან საულისთა და თქუა."},"2":{"verse":2,"text":"შეგიყუარო შენ, უფალო, ძალო ჩემო, უფალო, დამამტკიცებელო ჩემო და შესავედრებელო ჩემო, და მჴსნელო ჩემო."},"3":{"verse":3,"text":"ღმერთი ჩემი მწე ჩემდა და მე ვესავ მას; მფარველი ჩემი და რქაჲ ცხორებისა ჩემისა და ჴელისა ამპყრობელი ჩემი."},"4":{"verse":4,"text":"ქებით ვხადო უფალსა და მტერთა ჩემთაგან განვერე."},"5":{"verse":5,"text":"გარემომადგეს მე სალმობანი სიკუდილისანი და ღუართა უსჯულოებისათა შემაძრწუნეს მე;"},"6":{"verse":6,"text":"სალმობათა ჯოჯოხეთისათა მომიცვეს მე და მომეწიფნეს მე მახენი სიკუდილისანი."},"7":{"verse":7,"text":"ჭირსა ჩემსა ვხადე უფალსა და ღმრთისა ჩემისა მიმართ ღაღად-ვყავ; შეისმინა ტაძრით წმიდით მისით ჴმისა ჩემისა და ღაღადებაჲ ჩემი მის წინაშე მიიწიოს ყურთა მისთა."},"8":{"verse":8,"text":"და იძრა და შეძრწუნდა ქუეყანაჲ და საფუძველნი მთათანი შეშფოთნეს და შეიძრნეს, რამეთუ შეჰრისხდა მათ ღმერთი."},"9":{"verse":9,"text":"აჴდა კუამლი რისხვასა მისსა და ცეცხლი პირისა მისისაგან აღატყდეს და ნაკუერცხალნი აღეგზნნეს მისგან."},"10":{"verse":10,"text":"და მოდრიკნა ცანი და გარდამოჴდა და ნისლი ქუეშე ფერჴთა მისთა."},"11":{"verse":11,"text":"და აღჴდა ქერობინთა ზედა და აფრინდა, და აღფრინდა იგი ფრთეთა ზედა ქართასა."},"12":{"verse":12,"text":"და დადვა ბნელი საფარველად მისა ღა გარემოს მისსა საყოფელი მისი, ბნელისა წყალნი ღრუბელთა შინა ჰაერისათა."},"13":{"verse":13,"text":"ბრწყინვალებითა მისითა მის წინაშე ღრუბელნი წარვიდეს, სეტყუა და ნაბერწყალი ცეცხლისა."},"14":{"verse":14,"text":"და ქუხდა უფალი ცით გამო და მაღალმან მოსცა ჴმაჲ თჳსი."},"15":{"verse":15,"text":"მიავლინნა ისარნი და განაბნინა იგინი და ელვანი განამრავლნა და შეაძრწუნნა იგინი."},"16":{"verse":16,"text":"და აჩნდეს წყარონი წყალთანი და გამოჩნდეს საფუძველნი სოფლისანი სასტიკებითა შენითა, უფალო, ქარისაგან სულისა რისხვისა შენისა."},"17":{"verse":17,"text":"გამოავლინა მაღლით და შემიწყნარა მე და შემიწყნარა მე წყალთაგან მრავალთა."},"18":{"verse":18,"text":"მიჴსნეს მე მტერთა ჩემთაგან ძლიერთა და მოძულეთა ჩემთაგან, რამეთუ განძლიერდეს ჩემსა უფროს."},"19":{"verse":19,"text":"მომეწიფნეს მე დღესა ჭირისა ჩემისასა და მეყო მე უფალი განმაძლიერებელ ჩემდა."},"20":{"verse":20,"text":"და გამომიყვანა მე ფართოდ; მიჴსნეს მე, რამეთუ მინება მე."},"21":{"verse":21,"text":"და მომაგოს მე უფალმან სიმართლისა ჩემისაებრ და სიწმიდისაებრ ჴელთა ჩემთასა მომაგოს მე."},"22":{"verse":22,"text":"რამეთუ დავიცვენ გზანი უფლისანი და არა უღმრთო ვიქმენ ღმრთისა ჩემისაგან;"},"23":{"verse":23,"text":"რამეთუ ყოველნი სამართალნი მისნი წინაშე ჩემსა არიან და სიმართლენი მისნი არა განვიშორენ ჩემგან."},"24":{"verse":24,"text":"და ვიყო მე უბიწო მის თანა და დავიცვა მე უშჯულოებისა ჩემისაგან."},"25":{"verse":25,"text":"და მომაგოს მე უფალმან სიმართლისა ჩემისაებრ და სიწმიდისაებრ ჴელთა ჩემთასა წინაშე თუალთა მისთა."},"26":{"verse":26,"text":"წმიდისა თანა წმიდა იყო და კაცისა უბრალოსა თანა უბრალო იყო,"},"27":{"verse":27,"text":"და რჩეულისა თანა რჩეული იყო და დრკუსა მისგან განეშორო."},"28":{"verse":28,"text":"რამეთუ შენ ერი მდაბალი აცხოვნო და თუალნი ამპარტავანთანი დაამდაბლნე;"},"29":{"verse":29,"text":"რამეთუ შენ აღმინთო სანთელი ჩემი, უფალო; ღმერთო ჩემო, განმინათლო ბნელი ჩემი;"},"30":{"verse":30,"text":"რამეთუ შენ მიერ ვიჴსნე მე განსაცდელისაგან და ღმრთისა ჩემისა მიერ გარდავჴდე ზღუდესა."},"31":{"verse":31,"text":"ღმერთი ჩემი, უბიწო არიან გზანი მისნი და სიტყუანი უფლისანი გამოჴურვებულ; შესავედრებელ არს იგი ყოველთათჳს, რომელნი ესვენ მას."},"32":{"verse":32,"text":"რამეთუ ვინ არს ღმერთ უფლისა გარეშე, ანუ ვინ არს ღმერთ, გარნა ღმრთისა ჩუენისა?"},"33":{"verse":33,"text":"ღმერთი, რომელმან გარეშემარტყა მე ძალი და დადვა უბიწოდ გზაჲ ჩემი;"},"34":{"verse":34,"text":"განამტკიცნა ფერჴნი ჩემნი ვითარცა ირემთანი და მაღალთა ზედა დამადგინა მე."},"35":{"verse":35,"text":"განსწავლენ ჴელნი ჩვმნი ღუაწლსა და ყვენ მშჳლდ რვალისა მკლავნი ჩემნი."},"36":{"verse":36,"text":"და მომეც მე შემწე მაცხოვარებისა და მარჯუენემან შენმან შემიწყნარა მე და სწავლამან შენმან აღმმართა მე სრულიად და მოძღურებამან შენმან ამან განმსწავლოს მე."},"37":{"verse":37,"text":"ფართო-ჰყვენ სლვანი ჩემნი ქუეშე ჩემსა და არა მოუძლურდეს ალაგნი ჩემნი."},"38":{"verse":38,"text":"ვდევნნე მტერნი ჩემნი და ვეწიო მათ და არა მოვაქციო, ვიდრე არა მოესრულნენ."},"39":{"verse":39,"text":"ვაჭირვო მათ და ვერ უძლონ დადგომად და დაეცნენ იგინი ქუეშე ფერჴთა ჩემთა."},"40":{"verse":40,"text":"და შთამაცუ მე ძალი ბრძოლასა, შეაბრკოლენ ყოველნი, რომელნი აღდგომილ არიან ჩემ ზედა, ჩემ ქუეშე."},"41":{"verse":41,"text":"და მტერნი ჩემნი მომცენ მეოტად და მოძულენი ჩემნი მოსრენ."},"42":{"verse":42,"text":"ღაღადებდეს და არავინ იყო მაცხოვარ უფლისა მიმართ და არა ისმინა მათი."},"43":{"verse":43,"text":"და დავაწულილნე იგინი, ვითარცა მტუერი წინაშე პირსა ქარისასა და ვითარცა თიჴაჲ უბნისა დავთრგუნნე იგინი."},"44":{"verse":44,"text":"მიჴსნე მე მჴდომისაგან ერისა და დამადგინო მე მთავრად წარმართთა;"},"45":{"verse":45,"text":"ერმან, რომელ არა ვიცოდე, მმონა მე, მორჩილებითა ყურისათა ისმინა ჩემი;"},"46":{"verse":46,"text":"შვილნი უცხოთანი მეცრუვნეს მე, შვილნი უცხოთანი განკფდეს და კელობდეს ალაგთა მათთაგან."},"47":{"verse":47,"text":"ცხოველ არს უფალი და კურთხეულ არს ღმერთი და ამაღლდინ ღმერთი მაცხოვარებისა ჩემისა."},"48":{"verse":48,"text":"ღმერთო, რომელი ეძიებ შურსა ჩემსა, და დაამორჩილენ ერნი ჩემ ქუეშე. მჴსნელო ჩემო მტერთა ჩემთაგან მრისხანეთა"},"49":{"verse":49,"text":"და მათგან, რომელნი აღდგომილ არიან ჩემ ზედა, აღმამაღლო მე და კაცისა უკეთურისაგან მიჴსნე მე."},"50":{"verse":50,"text":"ამისთჳს აღგიარო შენ წარმართთა შორის, უფალო, და სახელსა შენსა უგალობდე."},"51":{"verse":51,"text":"განადიდე ცხორებაჲ მეფისა და ყოფად წყალობაჲ ცხებულისა მისისა თანა, დავითის თანა და ნათესავისა მისისა თანა უკუნისამდე. დიდება"}},"meta":{"connection":"OGB","book_number":230,"chapter_number":17,"previous_chapter":{"connection":"OGB","book_number":230,"chapter":16},"next_chapter":{"connection":"OGB","book_number":230,"chapter":18}}}