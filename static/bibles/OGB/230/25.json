{"chapter":{"1":{"verse":1,"text":"მისაჯე მე, უფალო, რამეთუ უმანკოებითა ჩემითა ვიდოდე და უფალსა ვესევდ, რათა არა მოუძლურდე."},"2":{"verse":2,"text":"გამომცადე მე, უფალო, და განმცადე მე, გამოაჴურვენ თირკუმელნი ჩემნი და გული ჩემი."},"3":{"verse":3,"text":"რამეთუ წყალობაჲ შენი წინაშე თუალთა ჩემთა არს და სათნო-ვეყავ მე ჭეშმარიტებასა შენსა."},"4":{"verse":4,"text":"არა დავჯედ მე კრებულსა თანა ამაოებისასა და უშჯულოთა თანა მე არა შევიდე."},"5":{"verse":5,"text":"მოვიძულე კრებული უკეთურთა და უღმრთოთა თანა მე არა დავჯდე."},"6":{"verse":6,"text":"დავიბანნე უბრალოებით ჴელნი ჩემნი და გარემოვადგე საკურთხეველსა შენსა, უფალო;"},"7":{"verse":7,"text":"სმენად ჩემდა ჴმაჲ ქებისა შენისა და მითხრობად ყოველი საკჳრველებაჲ შენი."},"8":{"verse":8,"text":"უფალო, შევიყუარე შუენიერებაჲ სახლისა შენისა და ადგილი საყოფელი დიდებისა შენისა."},"9":{"verse":9,"text":"ნუ წარსწყმედ უღმრთოთა თანა სულსა ჩემსა და კაცთა მოსისხლეთა თანა ცხორებასა ჩემსა;"},"10":{"verse":10,"text":"რომელთა ჴელნი მათნი უსჯულოებასა შინა არიან, მარჯუენე მათი აღივსო ქრთამითა."},"11":{"verse":11,"text":"ხოლო მე უმანკოებითა ჩემითა ვიდოდე; მიჴსენ მე, უფალო, და მიწყალე მე."},"12":{"verse":12,"text":"ფერჴი ჩემი დადგა სიწრფოებით, ეკლესიასა შინა გაკურთხო შენ, უფალო."}},"meta":{"connection":"OGB","book_number":230,"chapter_number":25,"previous_chapter":{"connection":"OGB","book_number":230,"chapter":24},"next_chapter":{"connection":"OGB","book_number":230,"chapter":26}}}