{"chapter":{"1":{"verse":1,"text":"კურთხეულ არს უფალი ღმერთი ჩემი, რომელმან ასწავა ჴელთა ჩემთა ღუაწლი და თითთა ჩემთა - ბრძოლა."},"2":{"verse":2,"text":"წყალობაო ჩემო და შემწეო ჩემო, და მჴსნელო ჩემო; შესავედრებელი ჩემი, და მე ვესავ მას, რომელმან დაამორჩილა ერი მისი ჩემ ქუეშე."},"3":{"verse":3,"text":"უფალო, რა არს კაცი, რამეთუ ეცნობე მას, ანუ ძე კაცისა, რამეთუ შეჰრაცხე იგი?"},"4":{"verse":4,"text":"კაცი ამავოებასა მიემსგავსა, და დღენი მისნი, ვითარცა აჩრდილნი, წარვლენ."},"5":{"verse":5,"text":"უფალო, მოდრიკენ ცანი და გარდამოჴედ, შეახე მთათა და კუმოდიან."},"6":{"verse":6,"text":"გამოაბრწყინვენ ელვანი და განაბნინე იგინი, გამოავლინენ ისარნი შენნი და შეაძრწუნენ იგინი."},"7":{"verse":7,"text":"გამოავლინე ჴელი შენი მაღლით, მიჴსენ და განმარინე მე წყალთაგან მრავალთა, ჴელთაგან შვილთა უცხოთესლთასა,"},"8":{"verse":8,"text":"რომელთა პირი იტყოდა ამაოებასა, და მარჯუენე მათი იყო მარჯუენე სიცრუისა."},"9":{"verse":9,"text":"ღმერთო, გალობითა ახლითა გაქებდე შენ,"},"10":{"verse":10,"text":"რომელმან მისცა ცხორებაჲ მეფეთა, რომელმან იჴსნა, დავით, მონა თჳსი, მახჳლისაგან ბოროტისა."},"11":{"verse":11,"text":"მიჴსენ და განმარინე მე ჴელთაგან შვილთა უცხოთესლთასა, რომელთა პირი იტყოდა ამაოებასა, და მარჯუენე მათი იყო მარჯუენე სიცრუისა."},"12":{"verse":12,"text":"რომელთანი ძენი მათნი, ვითარცა ახალნერგნი, განმტკიცებულ არიან სიჭაბუკესა შინა მათსა, ასულნი მათნი განშუენებულ არიან და აღმკულ, ვითარცა მსგავსებაჲ ტაძრისა,"},"13":{"verse":13,"text":"საუნჯენი მათნი სავსე არიან და გარდაეცემიან ურთიერთას, ცხოვარნი მათნი მრავლისმშობელ არიან, განმრავლებულ გამოსავალსა მათსა,"},"14":{"verse":14,"text":"და ზროხანი მათნი ზრქელ არიან, არა არს დაცემა ზღუდისა, არცა განსავალ, არცა ღაღადებაჲ უბნებსა მათსა."},"15":{"verse":15,"text":"ჰნატრეს ერსა მას, რომლისა-ესე ესრეთ არს; ნეტარ არს ერისა მის, რომლისა არს უფალი ღმერთი მათი."}},"meta":{"connection":"OGB","book_number":230,"chapter_number":143,"previous_chapter":{"connection":"OGB","book_number":230,"chapter":142},"next_chapter":{"connection":"OGB","book_number":230,"chapter":144}}}