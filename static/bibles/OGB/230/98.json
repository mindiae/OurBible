{"chapter":{"1":{"verse":1,"text":"უფალი სუფევს, განრისხნედ ერნი, რომელი ზის ზედა ქერობინთა, შეიძარნ ქუეყანა."},"2":{"verse":2,"text":"უფალი სიონს დიდ არს და მაღალ არს ყოველთა ზედა ერთა."},"3":{"verse":3,"text":"აუარებდენ სახელსა შენს დიდსა, რამეთუ საშინელ და წმიდა არს."},"4":{"verse":4,"text":"და პატივსა მეუფისასა სამართალი უყუარს; შენ განჰმზადე სიწრფოებაჲ, და განკითხვა და სიმართლე იაკობის თანა შენ ჰყავ."},"5":{"verse":5,"text":"აღამაღლებდით უფალსა ღმერთსა ჩუენსა და თაყუანის-სცემდით კუარცხლბეკსა ფერჴთა მისთასა, რამეთუ წმიდა არს."},"6":{"verse":6,"text":"მოსე და აჰრონ მღდელთა შორის მისთა და სამოელ მათ თანა, რომელნი ხადიან სახელსა მისსა; ჰხადოდეს უფალსა და მას ესმა მათი,"},"7":{"verse":7,"text":"და სუეტითა ღრუბლისათა ეტყოდა მათ; რამეთუ იმარხვიდეს წამებათა მისთა და ბრძანებათა მისთა, რომელ მოსცნა მათ."},"8":{"verse":8,"text":"უფალო ღმერთო ჩუენო, შენ ისმინე მათი; ღმერთო, შენ მომტევებელ ექმენ და შურისმეძიებელ ყოველთა ზედა საქმეთა მათთა."},"9":{"verse":9,"text":"აღამაღლებდით უფალსა ღმერთსა ჩუენსა და თაყუანის-ეცით მთასა წმიდასა მისსა, რამეთუ წმიდა არს უფალი ღმერთი ჩუენი."}},"meta":{"connection":"OGB","book_number":230,"chapter_number":98,"previous_chapter":{"connection":"OGB","book_number":230,"chapter":97},"next_chapter":{"connection":"OGB","book_number":230,"chapter":99}}}