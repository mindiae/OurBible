{"chapter":{"1":{"verse":1,"text":"აუარებდით უფალსა, რამეთუ კეთილ, რამეთუ უკუნისამდე არს წყალობაჲ მისი;"},"2":{"verse":2,"text":"თქუნ სახლმან ისრაჱლისამან, რამეთუ კეთილ, რამეთუ უკუნისამდე არს წყალობაჲ მისი;"},"3":{"verse":3,"text":"თქუნ სახლმან აჰრონისმან, რამეთუ კეთილ, რამეთუ უკუნისამდე არს წყალობაჲ მისი;"},"4":{"verse":4,"text":"თქუედ ყოველთა მოშიშთა უფლისათა, რამეთუ კეთილ, რამეთუ უკუნისამდე არს წყალობაჲ მისი."},"5":{"verse":5,"text":"ჭირსა ჩემსა ვხადე უფალსა, ისმინა ჩემი და გამომიყვანა მე ფართოდ."},"6":{"verse":6,"text":"უფალი არს მწე ჩემდა, არა შემეშინოს; რაჲ მიყოს მე კაცმან?"},"7":{"verse":7,"text":"უფალი არს მწე ჩემდა, მე ვიხილნე მტერნი ჩემნი."},"8":{"verse":8,"text":"კეთილ არს მოსავ-ყოფა უფლისა მიმართ, ვიდრე მოსავ-ყოფა კაცისა მიმართ;"},"9":{"verse":9,"text":"კეთილ არს სასოებაჲ უფლისა მიმართ, ვიდრე სასოებაჲ მთავართა მიმართ."},"10":{"verse":10,"text":"ყოველი თესლები გარემომადგა მე, და სახელითა უფლისათა ვერეოდი მათ."},"11":{"verse":11,"text":"გარემომადგეს მე და მომიცვეს მე, და სახელითა უფლისაჲთა ვერეოდე მათ;"},"12":{"verse":12,"text":"მომადგეს მე, ვითარცა ფუტკარნი გოლსა, და აღეტყინნეს, ვითარცა ცეცხლი ეკალთა შორის, და სახელითა უფლისაჲთა ვერეოდე მათ;"},"13":{"verse":13,"text":"მივდერკ ჭენებით დაცემად, და უფალმან ჴელი აღმიპყრა მე."},"14":{"verse":14,"text":"ძალი ჩემი და გალობაჲ ჩემი უფალი და მეყო მე იგი მაცხოვარ."},"15":{"verse":15,"text":"ჴმაჲ სიხარულისა და ცხორებისა საყოფელსა მართალთასა: მარჯუენემან უფლისამან ქმნა ძალი,"},"16":{"verse":16,"text":"მარჯუენემან უფლისამან აღმამაღლა მე, მარჯუენემან უფლისამან ქმნა ძალი."},"17":{"verse":17,"text":"არა მოვკუდე, არამედ ვცხოვნდე და განვთქუნე მე საქმენი უფლისანი."},"18":{"verse":18,"text":"სწავლით განმსწავლა მე უფალმან და სიკუდილსა არა მიმცა მე."},"19":{"verse":19,"text":"განმიხუენით მე ბჭენი სიმართლისანი, შევიდე მათ შინა და აუვარო უფალსა."},"20":{"verse":20,"text":"ესე არს ბჭე უფლისაჲ, და მართალნი შევლენ ამას შინა."},"21":{"verse":21,"text":"აღგიარო შენ, რამეთუ ისმინე ჩემი და იქმენ ჩემდა მაცხოვარ."},"22":{"verse":22,"text":"ლოდი, რომელ შეურაცხ-ყვეს მაშენებელთა, ესე იქმნა თავ კიდეთა;"},"23":{"verse":23,"text":"უფლისა მიერ იყო ესე, და არს საკჳრველ წინაშე თუალთა ჩუენთა."},"24":{"verse":24,"text":"ესე არს დღე უფლისაჲ, რომელ ქმნა უფალმან; ვიხარებდეთ და ვიშუებდეთ ამას შინა."},"25":{"verse":25,"text":"ჵ, უფალო, მაცხოვნე მე, ჵ, უფალო, წარმიმართე მე."},"26":{"verse":26,"text":"კურთხეულ არს მომავალი სახელითა უფლისაჲთა; გაკურთხენით თქუენ სახლითა უფლისაჲთა."},"27":{"verse":27,"text":"ღმერთი უფალი და გამოგჳჩნდა ჩუენ; განმზადეთ დღესასწაული ჟამსა ყუავილთასა ვიდრე რქათამდე საკურთხეველისათა."},"28":{"verse":28,"text":"ღმერთი ჩემი ხარი შენ, და აღგიარო შენ; ღმერთი ჩემი ხარი შენ, და აღგამაღლო შენ; აღგიარო შენ, რამეთუ ისმინე ჩემი და იქმენ ჩემდა მაცხოვარ."},"29":{"verse":29,"text":"აუარებდით უფალსა, რამეთუ კეთილ, რამეთუ უკუნისამდე არს წყალობაჲ მისი. დიდებაჲ"}},"meta":{"connection":"OGB","book_number":230,"chapter_number":117,"previous_chapter":{"connection":"OGB","book_number":230,"chapter":116},"next_chapter":{"connection":"OGB","book_number":230,"chapter":118}}}