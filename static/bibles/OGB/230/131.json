{"chapter":{"1":{"verse":1,"text":""},"2":{"verse":2,"text":"მოიჴსენე, უფალო, დავით და ყოველი სიმშჳდე მისი,"},"3":{"verse":3,"text":"ვითარ-იგი ეფუცა უფალსა და აღუთქუა ღმერთსა იაკობისსა:<br/>უკუეთუ შევიდე მე საყოფელსა სახლისა ჩემისასა, ანუ თუ აღვჴდე სარეცელსა ცხედრისა ჩემისასა,"},"4":{"verse":4,"text":"ანუ თუ ვსცე ძილი თუალთა ჩემთა და ჰრული წამთა ჩემთა და გასუენებაჲ ჴორცთა ჩემთა,"},"5":{"verse":5,"text":"ვიდრემდის ვპოო მე ადგილი უფლისაჲ და საყოფელი ღმრთისა იაკობისი."},"6":{"verse":6,"text":"ესერა, გუესმა ესე ევფრათას, და ვპოეთ იგი ველსა მას მაღნართასა."},"7":{"verse":7,"text":"შევიდეთ საყოფელთა მისთა, თაყუანის-ვსცეთ ადგილსა, სადა დადგეს ფერჴნი მისნი."},"8":{"verse":8,"text":"აღდეგ, უფალო, განსასუენებელად შენდა, შენ და კიდობანი სიწმიდისა შენისა;"},"9":{"verse":9,"text":"მღდელთა შენთა შეიმოსონ სიმართლე, და წმიდანი შენნი იხარებდენ."},"10":{"verse":10,"text":"დავითისთჳს, მონისა შენისა, ნუ გარემიიქცევ პირსა შენსა ცხებულისაგან შენისა."},"11":{"verse":11,"text":"ეფუცა უფალი დავითს ჭეშმარიტებითა და არა შეურაცხ-ყოს იგი ნაყოფისაგან მუცლისა შენისა დავსუა საყდართა შენთა."},"12":{"verse":12,"text":"და-თუ-იმარხონ შვილთა შენთა შჯული ჩემი და წამებანი ჩემნი ესე, რომელ ვასწავლნე მათ, და ნაშობნი მათნი დასხდენ უკუნისამდე საყდართა შენთა."},"13":{"verse":13,"text":"რამეთუ გამოირჩია ღმერთმან სიონი და სათნო-იყო სამკჳდრებელად თჳსა:"},"14":{"verse":14,"text":"ესე არს განსასუენებელი ჩემი უკუნითი უკუნისამდე, ამას დავემკჳდრო, რამეთუ მთნავს ესე."},"15":{"verse":15,"text":"ნადირნი მისნი კურთხევით ვაკურთხნე და გლახაკნი მისნი განვაძღნე პურითა."},"16":{"verse":16,"text":"მღდელთა მისთა შევმოსო ცხორებაჲ, და წმიდანი მისნი სიხარულით იხარებდენ."},"17":{"verse":17,"text":"მუნ აღმოუცენო რქაჲ დავითს და განუმზადო სანთელი ცხებულსა ჩემსა."},"18":{"verse":18,"text":"მტერთა მისთა შევმოსო სირცხჳლი, ხოლო მის ზედა აღყვავნეს სიწმიდე ჩემი."}},"meta":{"connection":"OGB","book_number":230,"chapter_number":131,"previous_chapter":{"connection":"OGB","book_number":230,"chapter":130},"next_chapter":{"connection":"OGB","book_number":230,"chapter":132}}}