{"chapter":{"1":{"verse":1,"text":"ფსალმუნი დავითისი, რაჟამს იყო იგი უდაბნოსა მას ჰურიასტანისასა"},"2":{"verse":2,"text":"ღმერთო, ღმერთო ჩემო, შენდამი აღვიმსთობ; სწყურიან შენდამი სულსა ჩემსა; რაოდენჯერმე არს ჴორცი ესე ჩემი"},"3":{"verse":3,"text":"ქუეყანასა ამას შინა უდაბნოსა, და უგზოსა და ურწყულსა? ესრეთ წმიდასა შინა გეჩუევნო შენ, რათა ვიხილო მე ძალი და დიდებაჲ შენი."},"4":{"verse":4,"text":"რამეთუ უმჯობეს არს წყალობაჲ შენი უფროს საცხორებელთასა და ბაგენი ჩემნი გაქებდენ შენ."},"5":{"verse":5,"text":"ესრეთ გაკურთხევდე შენ, ცხორებასა ჩემსა, და სახელითა შენითა აღვიპყრნე ჴელნი ჩემნი."},"6":{"verse":6,"text":"ვითარცა ცმელითა და სიპოხითა განძღეს სული ჩემი და ბაგითა გალობისათა გაქებდეს შენ პირი ჩემი."},"7":{"verse":7,"text":"უკუეთუმცა მოგიჴსენე შენ სარეცელთა ჩემთა ზედა, ცისკარმსაცა გევედრებოდე შენ;"},"8":{"verse":8,"text":"რამეთუ შენ შემწე მეყავ მე და საფარველსა ფრთეთა შენთასა ვიხარებდე."},"9":{"verse":9,"text":"მიგდევდა სული ჩემი შემდგომად შენსა და მე შემეწია მარჯვენა შენი."},"10":{"verse":10,"text":"ხოლო მათ ცუდად იძიეს სული ჩემი, შთაჴდენ იგინი ქუესკნელთა ქუეყანისათა."},"11":{"verse":11,"text":"მიეცნენ იგინი ჴელთა მახჳლისათა, ნაწილად მელთა იყუნენ იგინი."},"12":{"verse":12,"text":"ხოლო მეუფჱ იხარებდეს ღმრთისა მიმართ და იქოს ყოველი, რომელი ფუცვიდეს მისა, რამეთუ დაიყო პირი, რომელი იტყოდა სიცრუესა."}},"meta":{"connection":"OGB","book_number":230,"chapter_number":62,"previous_chapter":{"connection":"OGB","book_number":230,"chapter":61},"next_chapter":{"connection":"OGB","book_number":230,"chapter":63}}}