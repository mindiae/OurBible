{"chapter":{"1":{"verse":1,"text":"ძეთა კორესთა, ფსალმუნი გალობისა, საფუძველნი მისნი მთათა შინა წმიდათასა."},"2":{"verse":2,"text":"უყუარან უფალსა ბჭენი სიონისანი უფროს ყოველთა საყოფელთა იაკობისთა."},"3":{"verse":3,"text":"დიდებულ ითქუა შენთჳს, ქალაქო ღმრთისაო."},"4":{"verse":4,"text":"მოვიჴსენო მე რააბისი და ბაბილოვნისა, რომელთა მიციან მე; და, აჰა, ესერა, უცხოთესლნი და ტჳროს და ერი ჰინდოთა, ესენი იშვნეს მუნ."},"5":{"verse":5,"text":"დედად სიონსა ჰრქუას კაცმან, რამეთუ კაცი იშვა მას შინა, და თავადმან დააფუძნა იგი მაღალმან."},"6":{"verse":6,"text":"უფალი მიმოდაითქუას წიგნითა ერისათა და მთავართა ამათგან, რომელნი იყვნეს მას შინა."},"7":{"verse":7,"text":"ვითარ მხიარულთა ყოველთა მკჳდრობაჲ შენდამი არს."}},"meta":{"connection":"OGB","book_number":230,"chapter_number":86,"previous_chapter":{"connection":"OGB","book_number":230,"chapter":85},"next_chapter":{"connection":"OGB","book_number":230,"chapter":87}}}