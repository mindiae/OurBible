{"chapter":{"1":{"verse":1,"text":"ეტყოდა უფალი მოსეს და აჰრონს და ჰრქუა:"},"2":{"verse":2,"text":"კაცად-კაცადმან მახლობელად განწესებასა თჳსსა მსგასად უწყებასა თჳსსა სახლად-სახლად და ტომად-ტომად დაიბანაკონ ძეთა ისრაჱლისათა წინაშე უფლისა გარემო კარავსა წამებისასა."},"3":{"verse":3,"text":"დაიბანაკონ ძეთა ისრაჱლისათა და რომელთა დაიბანაკონ პირველად აღმოსავალით განწესებულმან ბანაკმან იუდაჲსმან ძალითურთ მათით და მთავარ ძეთა იუდაჲსთა, ნაასონ, ძე ამინადაბისი,"},"4":{"verse":4,"text":"ძალი მისი აღხილული სამეოცდაათოთხმეტ ათას და ექუსას."},"5":{"verse":5,"text":"და რომელთა დაიბანაკონ მახლობელად მათსა ნათესავმან იზაქარისმან და მთავარმან ძეთა ისაქარისთა, ნათანაელ, ძემან სოგორისმან."},"6":{"verse":6,"text":"ძალი მისი აღხილული - ორმეოცდაათოთხმეტ ათას და ოთხას და"},"7":{"verse":7,"text":"რომელთა დაიბანაკონ მახლობელად მათსა ნათესავმან ზაბულონისმან და მთავარმან ძეთა ზაბულონისთა, ელიაბ, ძე ქიროსისი,"},"8":{"verse":8,"text":"ძალი მისი აღხილული - ორმეოცდაშჳდ ათას და ოთხას."},"9":{"verse":9,"text":"ყოველნი აღრაცხილნი ნათესავთა თანა იუდაჲსთა ასოთხმეოცდაექუს ათას და ოთხას ძალითურთ მათით, პირველად აღიძრნენ."},"10":{"verse":10,"text":"განწესებული ბანაკი რუბენისი ჩრდილოჲთ ძალითურთ მათით და მთავარი ძეთა რუბენისთაჲ - ელისურ, ძე ედიორისი."},"11":{"verse":11,"text":"ძალი მისი აღხილული - ორმეოცდაექუს ათას და ხუთას."},"12":{"verse":12,"text":"და რომელთა დაიბანაკონ მახლობელად მათსა ნათესავმან სჳმეონისმან და მთავარმან ძეთა სჳმეონისთა - სალამიელ, ძემან სურისადაჲსმან."},"13":{"verse":13,"text":"ძალი მისი აღხილული - ორმეოცდაათცამეტ ათას და სამას."},"14":{"verse":14,"text":"და რომელთა დაიბანაკონ მახლობელად მათსა ნათესავმან გადისმან და მთავარ ძეთა გადისთა - ელისაფატ, ძე რაგუჱლისი."},"15":{"verse":15,"text":"ძალი მისი აღხილული - ორმეოცდახუთ ათას ექუსას და ერგასის."},"16":{"verse":16,"text":"ყოველნივე აღრაცხილ ბანაკსა თანა რუბენისსა - ასერგასის და ერთ ათას და ოთხას და ერგასის ძალითურთ მათით."},"17":{"verse":17,"text":"მეორედ აღიძრნენ და აღიღონ კარავი წამებისაჲ და ბანაკი ლევიტელთაჲ შორის ბანაკთა, ვითარცა დაიბანაკონ, ეგრეცა აღიძრნენ თითოეულად მახლობელად განწესებასა მათსა."},"18":{"verse":18,"text":"განწესებული ბანაკი ეფრემისი ზღჳთ ძალითურთ მათით და მთავარი ძეთაგანი ეფრემისთაჲ."},"19":{"verse":19,"text":"ელისამა, ძე ემეუდისი, ძალი მისი აღხილული ორმეოც ათას და ხუთას."},"20":{"verse":20,"text":"და რომელთა დაიბანაკონ მახლობელად მათსა ნათესავმან მანასჱსმან და მთავარ ძეთაგან მანასჱსთა გამალიელ ძემან ფადასორისმან."},"21":{"verse":21,"text":"ძალი მისი აღხილული - ოცდაათორმეტ ათას და ორას."},"22":{"verse":22,"text":"და რომელთა დაიბანაკონ მახლობელად მათსა ნათესავმან ბენიამისმან და მთავარი ძეთა ბენიამისთაჲ - აბიდან, ძე გედეონისი."},"23":{"verse":23,"text":"ძალი მისი აღხილული - ოცდაათხუთმეტ ათას და ოთხას, რომელთა დაიბანაკონ მახლობელად მათსა ნათესავმან ბენიამენისამან და მთავარი ძეთა ბენიამენისთაჲ - აბედან, ძე გედეონისი. ძალი მისი აღხილული - ოცდათხუთმეტ ათას და ორას."},"24":{"verse":24,"text":"ყოველნი აღრაცხილ ბანაკთა თანა ეფემისთა ასდარვა ათას და ორა ძალითურთ მათით."},"25":{"verse":25,"text":"მესამედ აღიძრნედ განწესებული ბანაკი დანისი ჩრდილოჲთ ძალითურთ მათით, და მთავარი ძეთა დანისთაჲ - აქეზერ, ძე ამისადისი."},"26":{"verse":26,"text":"ძალი მათი აღხილული - სამეოცდაორ ათას და შჳდას."},"27":{"verse":27,"text":"და რომელთა დაიბანაკონ მახლობელად მათსა ნათესავმან ასერისმან და მთავარ ძეთა ასერისთა - ფაგელ, ძე ექრანისი."},"28":{"verse":28,"text":"ძალი მისი აღხილული - ორმეოცდაერთ ათას და ხუთას."},"29":{"verse":29,"text":"და რომელთა დაიბანაკონ მახლობელად მათსა ნათესავმან ნეფთალისმან და მთავარი ძეთა ნეფთალემისთაჲ - აქირე, ძე ენანისი."},"30":{"verse":30,"text":"ძალი მისი აღხილული - ორმეოცდაათ ათას და ოთხას."},"31":{"verse":31,"text":"ყოველნი აღრაცხილნი ბანაკსა თანა დანისსა ასერგასისდაშჳდ ათას და ექუსას ძალითურთ მათით. უკანაჲსკნელ აღიძრნენ მსგავსად განწესებულებისა მათისა."},"32":{"verse":32,"text":"ესე რიცხჳ ძეთა ისრაჱლისათაჲ და სახლად-სახლად მამათა მათთაჲ და ყოველი აღხილვაჲ ბანაკთა მათთა ძალითურთ მათით ექუსას ათას და სამ ათას და ხუთას და ერგასის."},"33":{"verse":33,"text":"ხოლო ლევიტელნი არა შეარაცხნეს მათ, ვითარცა უბრძანა უფალმან მოსეს."},"34":{"verse":34,"text":"და ყვეს ძეთა ისრაჱლისათა, ვითარცა უბრძანა უფალმან მოსეს, ესრესახედ დაიბანაკეს მსგავსად განწესებულებასა მათსა და ესრეთ აღიძრნიან თითოეულად მახლობელად ტომად-ტომად მათა მსგავსად სახლად-სახლად მამათა მათთა."}},"meta":{"connection":"OGB","book_number":40,"chapter_number":2,"previous_chapter":{"connection":"OGB","book_number":40,"chapter":1},"next_chapter":{"connection":"OGB","book_number":40,"chapter":3}}}