{"chapter":{"1":{"verse":1,"text":"და იყო, შემდგომად გუემისა ამის ეტყოდა მოსეს და ელიაზარს, ძესა აჰრონ მღდელისსა, და ჰრქუა:"},"2":{"verse":2,"text":"იწყე დასაბამსა ყოვლისა კრებულისასა ძეთა ისრაჱლისათასა ოცით წლითგანი და მიმართე სახლად-სახლად ტომთა მათთა ყოველი შემავალი წყობად ისრაჱლისა თანა."},"3":{"verse":3,"text":"და ეტყოდა მოსე და ელიაზარ მღდელი მათ არაბუთ მოაბს იორდანესა ზედა იერიქოჲთ, კერძო და ჰრქუა:"},"4":{"verse":4,"text":"ოცით წლითგანი და მიმართ, ვითარცა უბრძანა უფალმან მოსეს: შენ და ძენი ისრაჱლისანი, რომელნი გამოვიდეს ეგჳპტით,"},"5":{"verse":5,"text":"რუბენ, პირმშოჲ ისრაჱლი, ძენი რუბენისნი: ენუქ და დასი ენუქისი, ფალილუ, დასი ფალილუაჲსი."},"6":{"verse":6,"text":"ასრონ და დასი ასრონისი, ქარმი და დასი ქარმისი."},"7":{"verse":7,"text":"ესე დასნი რუბენისნი. და იყო აღხილვაჲ მათი ორმეოცდასამ ათას და შჳდასდაოცდაათ."},"8":{"verse":8,"text":"და ძენი ფალუჲსნი: ელიაბ."},"9":{"verse":9,"text":"და ძენი ელიაბისნი: ნამოელ და დათან და აბირონ. ესე რჩეულნი იყუნეს კრებულისანი, რომელ ზედა მიუჴდეს მოსეს და აჰრონს კრებულსა თანა კორესსა, რაჟამს აღდგებოდეს უფლისათჳს."},"10":{"verse":10,"text":"და განაღო ქუეყანამან პირი თჳსი და შთათქნა იგინი. და კორე თანა იყო სიკუდილსა მას კრებულისასა, რაჟამს შეჭამნა ცეცხლმან ერგასის და ორასნი. და იქმნნეს იგინი სასწაულ."},"11":{"verse":11,"text":"ხოლო ძენი კორესნი არა მოწყდეს."},"12":{"verse":12,"text":"და ძენი სჳმეონისნი და სიძეთა სჳმეონისთაჲ: ნამუჱლ, დასი ნამუჱლისი: იამინ, დასი იამინისი: იაქინ, დასი იაქინისი:"},"13":{"verse":13,"text":"ზარა, დასი ზარაჲსი: საულ, დასი საულისი,"},"14":{"verse":14,"text":"ესე დასნი სჳმეონისნი აღხილვისა მათისაგან - ოცდაორ ათას."},"15":{"verse":15,"text":"ძენი გადისნი დასად-დასად მათა: საფონ, დასი საფონისი, აგგი, დასი აგგისი, სუნი, დასი სუნისი."},"16":{"verse":16,"text":"აზენი, დასი აზენისი, ადდი, დასი ადდისი."},"17":{"verse":17,"text":"ორად, დასი ორადისი, არიელ, დასი არიელისი."},"18":{"verse":18,"text":"ესე დასნი ძეთა გადისთანი აღხილვისგან მათისა:"},"19":{"verse":19,"text":"ორმეოც ათას და ხუთას. ძენი იუდასნი: ჱრ და ავან, სელონ და ფარეს და ზარა, და მოკუდა ჱრ და ავნან ქუეყანასა ქანანისასა."},"20":{"verse":20,"text":"და იყუნეს ძენი იუდასნი დასად-დასად მათა: სელომ, დასი სელომისი, ფარეზ, დასი ფარესისი, ზარა, დასი ზარაჲსი."},"21":{"verse":21,"text":"და იყუნეს ძენი ფარესისნი: ასრონ, დასი ასრინისი, ამუჱლ, დასი ამუჱლისი."},"22":{"verse":22,"text":"ესე დასნი იუდაჲსნი მსგავსად აღხილვისა მათისა - სამეოცდაათექუსმეტ ათას და ხუთას."},"23":{"verse":23,"text":"და ძენი იზაქარისნი დასად-დასად მათა: თულა, დასი თულაჲსი, ფუსი - დასი ფუჰისი."},"24":{"verse":24,"text":"იასობი, დასი ისობისი, სამრან, დასი სამრანისი."},"25":{"verse":25,"text":"ესე დასნი იზაქარისნი აღხილვისაგან მათისა - სამეოც."},"26":{"verse":26,"text":"ძენი ზაბულონისნი დასად-დასად მათა: სარედ, დასი სარედისი, ალილონ, დასი ალილონისი, იალიჱლ, დასი იალიჱლისი."},"27":{"verse":27,"text":"ესე დასნი ზაბულონისნი აღხილვისაგან მათისა - სამეოც ათას და ხუთას."},"28":{"verse":28,"text":"ძენი იოსებისნი დასად-დასად მათა: მანასე და ეფრემ."},"29":{"verse":29,"text":"ძენი მანასესნი: მაქირ, დასი მაქირისი. და მაქირ შვა გალაადი და გალაადისი - დასი გალაადისი."},"30":{"verse":30,"text":"და ესე ძენი გალადისნი: აქიეზერ, დასი აქიეზერისი, ქელეკ, დასი ქელეკისი."},"31":{"verse":31,"text":"სჳქემ, დასი სჳქემისი."},"32":{"verse":32,"text":"სემაჱრ, დასი სემაჱრისი, ოფერ, დასი ოფერისი."},"33":{"verse":33,"text":"და სალპაადს, ძესა ოფერისსა, არა ესხნეს მას ძე, არამედ ასულებ. და ესე არს სახელები ასულთა სალპადისთაჲ: მაალა, და ნუა, და ეგლა, და მელქა და თერსა."},"34":{"verse":34,"text":"ესე დასნი მანასესნი აღხილვისაგან მათისა - ერგასისადაორ ათას და შჳდას."},"35":{"verse":35,"text":"და ესე ძენი ეფრემისნი: სუთალა, დასი სუთალაჲსა, თანაქ, დასი თანაქისი."},"36":{"verse":36,"text":"ესე ძენი სუთალაჲსნი: ედენ, დასი ედენისი."},"37":{"verse":37,"text":"ესე დასნი ძეთა ეფრემისთანი აღხილვისაგან მათისა ოცდაათოთხმეტ ათას და ხუთას. ესე ძენი იოსებისნი - დასად-დასად მათა."},"38":{"verse":38,"text":"ძენი ბენიამენისნი და დასად-დასად მათა: ბალი, დასი ბალისი, ასბელ, დასი ასბელისი, იაქირამ, დასი იაქირამისი."},"39":{"verse":39,"text":"სოფამ, დასი სოფამისი."},"40":{"verse":40,"text":"და იყუნეს ძენი ბალესნი: არედ და ნუემმან, დასი ნუემმანისი."},"41":{"verse":41,"text":"ესე ძენი ბენიამენისნი დასად-დასად მათა აღხილვისგან მათისა - ორმოცდახუთ ათას და ექუსას."},"42":{"verse":42,"text":"და ესე ძენი დანისნი დასად-დასად მათა: სუამ, დასი სუამისი, ესე დასნი დასად-დასად მათა."},"43":{"verse":43,"text":"ყოველნი დასნი სუამისნი აღხილვისაგან მათისა - სამეოცდაოთხ ათას."},"44":{"verse":44,"text":"ძენი ასერისნი დასად-დასად მათა: იამი, დასი იამმინისი, იესუჲ - დასი იესუჲსი, ბარია, დასი ბარიაჲსი."},"45":{"verse":45,"text":"ქუბერ, დასი ქუბერისი, მელქიელ, დასი მელქიელისი."},"46":{"verse":46,"text":"და სახელი ასულისა ასერისისაჲ სარა."},"47":{"verse":47,"text":"ესე დასი ძეთა ასერისთანი აღხილვისაგან მათისა - ერგასის და სამ ათას და ოთხას."},"48":{"verse":48,"text":"... სი გავნი, დასი გავნისი,"},"49":{"verse":49,"text":"იესე, დასი იესერისი, სელლემ, დასი სელლემისი."},"50":{"verse":50,"text":"ესე დასნი ნეფთალემისნი აღხილვისაგან მათისა - ორმეოც ათას და სამას."},"51":{"verse":51,"text":"ესე არს აღხილვად ძეთა ისრაჱლისათაჲ - ექუსას ათას და შჳდას ოცდაათ."},"52":{"verse":52,"text":"და ეტყოდა უფალი მოსეს და ჰრქუა:"},"53":{"verse":53,"text":"ამათ განეყოს ქუეყანა იგი დამკჳდრებად რიცხჳთ სახელებით."},"54":{"verse":54,"text":"უმარლესთა განამრავლო სამკჳდრებელი მათი თითოეულად, ვითარცა აღიხილნეს, მიეცეს მათ სამკჳდრებელი იგი."},"55":{"verse":55,"text":"წილით განიყოს ქუეყანაჲ იგი, სახელებსა თესლად-თესლადსა ტომთა მათთასა დაემკჳდრონ."},"56":{"verse":56,"text":"წილით განჰყო სამკჳდრებელი მათი შორის მრავალთა და მცირეთა."},"57":{"verse":57,"text":"და ესე არიან ძენი ლევისნი დასად-დასად მათა: გერსონ, დასი გერსონისი, კაათ, დასი კაათისი, მერარი, დასი მერარისი."},"58":{"verse":58,"text":"ესე დასნი ძეთა ლევისთანი, დასი ლუბენისი, დასი ქებრონისი, დასი მოლისი. და კაათ შვა ამრამ."},"59":{"verse":59,"text":"და სახელი ცოლისა მისისაჲ იყო იოქაბელ. ასულმან ლევისმან, რომელმან უსხნა ესენი ლევის ეგჳპტეს შინა და უშვა ამრამს აჰრონ და მოსე და მარიამ, დაჲ მათი."},"60":{"verse":60,"text":"და ესხნეს აჰრონს: ნადაბ და აბიუთ, და ელეაზარ და ითამარ."},"61":{"verse":61,"text":"და მოკუდა ნადაბ და აბიუთ შეწირვასა მას მათსა ცეცხლისა უცხოჲსასა წინაშე უფლისა უდაბნოსა ზედა."},"62":{"verse":62,"text":"და იყუნეს აღხილვისაგან მათისა ოცდასამ ათას ყოველი წული თთჳთგანი და მიმართ, რამეთუ არა აღიხილნეს შორის ძეთა ისრაჱლისათა."},"63":{"verse":63,"text":"რამეთუ არა ეც ამათ ნაწილი შორის ძეთა ისრაჱლისათა. და არს აღხილვაჲ მოსესი და ელიაზარ მღდელისაჲ, რომელთა აღიხილნეს ძენი ისრაჱლისანი არაბოთს მოაბს იორდანესა ზედა იერიქოჲთ კერძო."},"64":{"verse":64,"text":"და ამათ შორის არა იყო კაცი აღხილულთა მათგანი მოსესგან და აჰრონისგან, რომელ აღიხილნეს ძენი ისრაჱლისანი უდაბნოსა სინასა."},"65":{"verse":65,"text":"და ჰრქუა მათ უფალმან: სიკუდილით მოკუდენ უდაბნოსა ზედა. და არა დაშთა მათგანი არცა ერთი გარნა ქალებ, ძე იეფონესი, და ისუ, ძე ნავესი."}},"meta":{"connection":"OGB","book_number":40,"chapter_number":26,"previous_chapter":{"connection":"OGB","book_number":40,"chapter":25},"next_chapter":{"connection":"OGB","book_number":40,"chapter":27}}}