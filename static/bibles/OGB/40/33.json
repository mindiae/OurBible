{"chapter":{"1":{"verse":1,"text":"და ესე არიან საბანაკონი ძეთა ისრაჱლისათანი, რაჟამს გამოვიდეს იგინი ქუეყანით ეგჳპტით ძალითურთ ჴელითა მოსესითა და აჰრონისითა."},"2":{"verse":2,"text":"და დაწერა მოსე სლვაჲ მათი და სადგურები მათი სიტყჳთა უფლისათა. და ესე არს სადგურები სლვისა მათისაჲ."},"3":{"verse":3,"text":"და იძრნეს რამესეთ თუესა პირველსა, მეათხუთმეტესა დღესა თთჳსა მის პირველისასა, ხვალისაგან ზატიკსა გამოვიდეს ძენი ისრაჱლისანი ჴელითა მაღლითა წინაშე ყოველთა ეგჳპტელთა."},"4":{"verse":4,"text":"და ეგჳპტელნი დაჰფლვიდეს ყოველთა მათ, რომელნი მოსრნა უფალმან მათგანნი, ყოველი პირმშოჲ ქუეყანასა ეგჳპტისასა და შორის ღმერთთა მათთა ყო უფალმან შურისგებაჲ."},"5":{"verse":5,"text":"და იძრნეს ძენი ისრაჱლისანი ჰრამესეთ და დაიბანაკეს სოკქოთს."},"6":{"verse":6,"text":"და იძრნეს სიკქოთით და დაიბანაკეს უთანს, რომელ არს ნაწილი უდაბნოჲსაგანი."},"7":{"verse":7,"text":"და იძრნეს უთანით და დაიბანაკეს პირსა ზედა ეთრონისასა, რომელ არს მართლ ბეელსეპფონსა და დაიბანაკეს წინაშე მაგდოლასა."},"8":{"verse":8,"text":"და იტრნეს მართლ იოროთით და განჴდეს საშუვალ ზღუასა უდაბნოდ და ვიდოდეს გზასა სამ დღისასა სავალსა უდაბნოსა ემათისასა და დაიბანაკეს განსამწარებელსა."},"9":{"verse":9,"text":"და იძრნეს განსამწარებელით და მოვიდეს ელიმდ. და ელიმს იყო ათორმეტი წყაროჲ წყლისაჲ და სამეოცდაათი ძირ - დანაკისკუდი და დაიბანაკეს მუნ წყაროსა მას ზედა."},"10":{"verse":10,"text":"და იძრნეს ელიმით და დაიბანაკეს ზღუასა ზედა ერუთრასა."},"11":{"verse":11,"text":"და იძრნეს ზღჳთ ერჳთრაჲთ და დაიბანაკეს უდაბნოსა სინაჲსასა."},"12":{"verse":12,"text":"და იტრნეს უდაბნოჲთ სინაჲთ და დაიბანაკეს აფეკს."},"13":{"verse":13,"text":"და იტრნეს აფეკაჲთ და დაიბანაკეს ელუჳსს."},"14":{"verse":14,"text":"და იძრნეს ელჳსით და დაიბანაკეს ჰრაფიდინს. და არა იყო მუნ წყალი სასმელად ერისა მისთჳს."},"15":{"verse":15,"text":"და იტრნეს ჰრაფიდინით და დაიბანაკეს უდაბნოსა სინასა."},"16":{"verse":16,"text":"და იძრნეს უდაბნოჲთ სინაჲთ და დაიბანაკეს სამარობანს გულისთქმისასა."},"17":{"verse":17,"text":"და იძრნეს სამარობნით გულისთქმისაჲთ და დაიბანაკეს ასეროთს."},"18":{"verse":18,"text":"და იძრნეს ასეროთით და დაიბანაკეს ჰრათმას."},"19":{"verse":19,"text":"და იძრნეს ჰრათმაჲთ და დაიბანაკეს ჰრემონ ფარესს."},"20":{"verse":20,"text":"და იძრნეს ჰრემონ ფარესით და დაიბანაკეს ლებუნას."},"21":{"verse":21,"text":"და იძრრნეს ლებუნაჲთ და დაიბანაკეს რესას."},"22":{"verse":22,"text":"და იძრნეს რესაჲთ და დაიბანაკეს მაკელლათას."},"23":{"verse":23,"text":"და იძრნეს მაკელლათაჲთ და დაიბანაკეს საფარს."},"24":{"verse":24,"text":"და იტრნეს საფარით და დაიბანაკეს ქარას. და იძრნეს ქარაჲთ და დაიბანაკეს მაკედოთს."},"25":{"verse":25,"text":"და იძრნეს მაკედოდით და დაიბანაკეს თაათს."},"26":{"verse":26,"text":"და იძრნეს თაათით და დაიბანაკეს თათს."},"27":{"verse":27,"text":"და იძრნეს თათით და დაიბანაკეს თარას."},"28":{"verse":28,"text":"და იძრნეს თარაჲთ და დაიბანაკეს მათეკას."},"29":{"verse":29,"text":"და იტრნეს მათეკაჲთ და დაიბანაკეს ასემუნას."},"30":{"verse":30,"text":"და იძრნეს ასემუნაჲთ და დაიბანაკეს მასურუთს."},"31":{"verse":31,"text":"და იტრნეს მასურუთით და დაიბანაკეს ბანაიკამს."},"32":{"verse":32,"text":"და იძრნეს ბანაიკამით და დაიბანაკეს მთასა გადგადსა."},"33":{"verse":33,"text":"და იძრნეს მთით გადგადით და დაიბანაკეს იეტაბათას."},"34":{"verse":34,"text":"და იტრნეს იეტაბათაჲთ, დაიბანაკეს ებრუნას."},"35":{"verse":35,"text":"და იძრნეს ებრუნაჲთ და დაიბანაკეს გესიონ გაბერს."},"36":{"verse":36,"text":"და იძრნეს გესიონ გაბერით და დაიბანაკეს უდაბნოსა სინაჲსასა, ესე არს კადე."},"37":{"verse":37,"text":"და იტრნეს კადეთ და დაიბანაკეს ორსა მთასა მახლობელად ქუეყანასა ედომისასა."},"38":{"verse":38,"text":"და აღვიდა აჰრონ მღდელი ბრძანებითა უფლისაჲთა და მოკუდა მუნ მეორმეთცესა წელსა გამოსლვასა ძეთა ისრაჱლისათასა ქუეყანით ეგჳპტით, თთუესა მეხუთესა თთჳსასა."},"39":{"verse":39,"text":"და აჰრონ იყო ასოცდასამ წლის, რაჟამსა მოკუდებოდა ორს მთასა."},"40":{"verse":40,"text":"და ესმა ქანაანის მეფესა არადისასა. და იგი დაშენებულ იყო ბღუარით კერძო ქუეყანასა ქანანისასა, რაჟამს შევიდოდეს ძენი ისრაჱლისანი."},"41":{"verse":41,"text":"და იტრნეს ორით მთით და დაიბანაკეს სელმუნას."},"42":{"verse":42,"text":"და იძრნეს სელმუნაჲთ და დაიბანაკეს ფინუნს."},"43":{"verse":43,"text":"და იძრნეს ფინონით და დაიბანაკეს ობოთს."},"44":{"verse":44,"text":"და იძრნეს ობოთით და დაიბანაკეს წიაღ საზღუართა ზედა მოაბისათა."},"45":{"verse":45,"text":"და იძრნეს გესით და დაიბანაკეს დებონგათს."},"46":{"verse":46,"text":"და იტრნეს დებონგადით და დაიბანაკეს გელმონს დაბლათაიმს."},"47":{"verse":47,"text":"და იძრნეს გელმონ დაბლათაჲმით და დაიბანაკეს მთათა ზედა აბარიმისასა მართლ ნაბავსა."},"48":{"verse":48,"text":"და იძრნეს მთით აბარიმით და დაიბანაკეს დასავალით კერძო მოაბსა, იორდანესა ზედა იერიქოჲთ კერძო."},"49":{"verse":49,"text":"და დაიბანაკეს იორდანესა ზედა საშუვალ ესიმოთსა მაბელ სატტიდმდე, რომელ არს დასავალით მოაბსა."},"50":{"verse":50,"text":"და ეტყოდა უფალი მოსეს დასავალით მოაბსა, იორდანესა ზედა, იერიქოჲთ კერძო."},"51":{"verse":51,"text":"და თქვა: ეტყოდეთ ძეთა ისრაჱლისათა და არქუ მათ: თქუენ წიაღხვალთ იორდანესა ქუეყანად ქანანისად."},"52":{"verse":52,"text":"და წარსწყმიდნეთ ყოველნი დამკჳდრებულნი ქუეყანასა მას პირისაგან თქუენისა."},"53":{"verse":53,"text":"და მოსპოთ ყოველი ბანაკები მათი და ყოველი კერპები დასხმულები იგი მათი წარსწყმიდოთ."},"54":{"verse":54,"text":"და ყოველი ძეგლები მათი მოსპოთ და წარსწყმიდნეთ ყოველნი იგი მკჳდრნი მის ქუეყანისანი და დაეშენნეთ მას შინა, რამეთუ თქუენ მიგეც ქუეყანაჲ იგი მათი ნაწილად წილითა ნათესავად-ნათესავთა თქუენთა. უმრავლესთაჲ განამრავლოთ სამკჳდრებელი მათი და უმცირესთაჲ დაამციროთ სამკჳდრებელი მათი, რომელსაცა აღმოჴდეს სახელი მისი მუნ, მისი იყოს, ნათესავად-ნათესავად ტომთა თქუენთა დაიმკჳდრეთ."},"55":{"verse":55,"text":"უკუეთუ არა წარსწყმიდნეთ მკჳდრნი იგი მის ქუეყანისანი პირისაგან თქუენისა."},"56":{"verse":56,"text":"და იყუნენ, რომელნი-იგი დაუტევნეთ მათგანნი, ჩნდენ თუალთა თქუენთა და ისარ გუერდთა თქუენთა და გემტერნენ თქუენ ქუეყანასა ზედა, რომელსა მკჳდ იყუნეთ. და იყოს, ვითარ-იგი ჯერ იყოს ყოფად მათა, გიყოთ თქუენ."}},"meta":{"connection":"OGB","book_number":40,"chapter_number":33,"previous_chapter":{"connection":"OGB","book_number":40,"chapter":32},"next_chapter":{"connection":"OGB","book_number":40,"chapter":34}}}