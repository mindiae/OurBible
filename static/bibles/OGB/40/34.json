{"chapter":{"1":{"verse":1,"text":"და ეტყოდა უფალი მოსეს და ჰრქუა:"},"2":{"verse":2,"text":"ამცენ ძეთა ისრაჱლისათა და ეტყოდე მათ და არქუ: თქუენ შეხვალთ ქუეყანად ქანანისა. იგი იყოს სამკჳდრებელად თქუენდა ქუვყანაჲ ქანანისაჲ - საზღურითურთ მათით."},"3":{"verse":3,"text":"და იყოს ერთკერძოჲ იგი, რომელ არს ბღუარით კერძო უდაბნოჲთგან სინაჲთ მიმახლობელადმდე ედომისა. და იყუნენ საზღუარნი თქუენნი ბღუარითნი ზღჳთ კერძო მარილოვნით და აღმოსავალით კერძო."},"4":{"verse":4,"text":"და გამოგესხნენ თქუენ საზღვარნი ბღუარით აღმოსავალსა აკრაბინისასა და გარეწამოვლოს სენაკი. და იყოს გამოსავალი მისი ბღუარით კერძო კადეს ბარნესა და მიიწიოს ბანაკსა არადისსა და გარეწარვლოს ასემონაჲ."},"5":{"verse":5,"text":"და გარეშევლოს საზღვარმან ასემონაჲთ ნაღუარევი ეგჳპტისაჲ და იყოს გამოსავალი მისი ზღუაჲ."},"6":{"verse":6,"text":"და საზღვარნი ზღჳსანი იყუნენ თქუენდა, ზღუაჲ დიდი ეზღუანდეს, ესე იყუნენ თქუენდა საზღვარნი ზღჳსანი."},"7":{"verse":7,"text":"და ესე იყუნენ თქუენდა საზღვარნი ჩრდილოჲსანი ზღჳთ დიდითგან და მოიზომოთ თქუენ მთისპირი."},"8":{"verse":8,"text":"და მთითგან მთადმდე და მოიზომოთ თქუენდამი შესავალადმდე ემათისა. და იყოს გამოსავალი მისი საზღვართა სარადისათა."},"9":{"verse":9,"text":"და განვლნეს საზღვარნი ზეფრონაჲსნი. და იყოს გამოსავალი მისი ასერანას. ესე იყოს თქუენდა საზღვრად ჩრდილოჲ."},"10":{"verse":10,"text":"და დაიზომნეთ საზღვარნი თქუენდა აღმოსავალით კერძო ასარინაჲთ სეფამად."},"11":{"verse":11,"text":"და შთავლოს საზღვარმან სენაფამაჲ არბელად აღმოსავალით წყაროდ კერძო. და შთავიდეს საზღვარი და მივიდეს ბელად ბღუარით კერძო ზღუასა ქენერეთისასა აღმოსავალით."},"12":{"verse":12,"text":"და შთავიდეს საზღვარი იორდანედ კერძო. და იყოს გამოსავალი მისი ზღუაჲ მარილოვანი ესე იყოს თქუენდა ქუეყანაჲ და საზღვარნი მისნი გარემოჲს."},"13":{"verse":13,"text":"და ამცნო მოსე ძეთა ისრაჱლისათა და ჰრქუა: ესე არს ქუეყანაჲ იგი, რომელ დაიმკჳდროთ წილითა, ვითარცა ბრძანა უფალმან მიცემად იგი ცხრათა ნათესავთა და ზოგსა ნათესავსა მანასესა,"},"14":{"verse":14,"text":"რამეთუ მიიღო ნათესავმან ძეთა რუბენისთამან და ნათესავმან ძეთა გადისთამან, სახლად-სახლად ტომთა მათთა მიიღეს ნაწილი მათი."},"15":{"verse":15,"text":"ორთა ნათესავთა, ზოგმან ნათესავმან მანასესმან მიიღეს ნაწილი მათი წიაღ იორდანესა იერიქოჲთ კერძო ბღუარით აღმოსავალსა."},"16":{"verse":16,"text":"და ეტყოდა უფალი მოსეს და ჰრქუა:"},"17":{"verse":17,"text":"ესე არს სახელები კაცთაჲ მათ, რომელთა დაგიმკჳდრონ თქუენ ქუეყანაჲ იგი - ელიაზარ მღდელმან და ისუ ნავესმან."},"18":{"verse":18,"text":"და მთავარი ერთი ნათესავისაგან მოიყვანოთ დამკჳდრებად თქუენდა ქუეყანისა მის."},"19":{"verse":19,"text":"და ესე არს სახელები კაცთაჲ მათ:"},"20":{"verse":20,"text":"ნათესავისა იუდაჲსა - ქალებ, ძე იეფონესი."},"21":{"verse":21,"text":"ნათესავი ძეთა სჳმეონისთაჲ - სალამიელ, ძე სემიუდისი, ელიად, ძე ქესლონისი,"},"22":{"verse":22,"text":"ნათესავთა ძეთა დანისთაჲ - მთავარი ბოკკი, ძე იოგლისი."},"23":{"verse":23,"text":"ძეთა იოსებისთაჲ - ნათესავისა ძეთა მანასესთაჲ - მთავარი ანელ, ძე ეფოდისი."},"24":{"verse":24,"text":"ნათესავისა ძეთა ეფრემისთაჲ - მთავარი კამუელ, ძე საფტანისი."},"25":{"verse":25,"text":"ნათესავისა ძეთა ზაბულონისთაჲ - მთავარი ელისაფან, ძე ფარნაქისა."},"26":{"verse":26,"text":"ნათესავისა იზაქარისთაჲ - მთავარი ფალტიელ, ძე უზაჲსი."},"27":{"verse":27,"text":"ნათესავისა ძეთა ასერისთაჲ - მთავარი აქიურ, ძე სელიმისი."},"28":{"verse":28,"text":"ნათესავისა ძეთა ნეფთალემისთაჲ - მთავარი ფადაელ, ძე ამიუდისი."},"29":{"verse":29,"text":"ესე არიან, რომელთა ამცნო უფალმან განყოფად ძეთა ისრაჱლისათა ქუეყანასა ქანანისასა."}},"meta":{"connection":"OGB","book_number":40,"chapter_number":34,"previous_chapter":{"connection":"OGB","book_number":40,"chapter":33},"next_chapter":{"connection":"OGB","book_number":40,"chapter":35}}}