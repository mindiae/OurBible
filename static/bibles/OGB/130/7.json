{"chapter":{"1":{"verse":1,"text":"და ესენი არიან ძენი ისაქარისნი: თოლა, და ფუა, და იასუფ და სამბრამ, ოთხნი ესე,"},"2":{"verse":2,"text":"და ძენი თოლასნი: ოზი და რაფე და იერიელ და იემუ და იებასან და სამუელ, თავადნი სახლად ტომთა მათთა თოლასნი, ძლიერნი ძალითა ნათესავებისაებრ მათისა. და რიცხჳ მათი დღეთა დავითისათა ოცდაორ ათას და ექუსას,"},"3":{"verse":3,"text":"და ძენი ოზისნი: იეზრაია; და ძენი იეზრაასანი: მიქაელ და ობდია და იოელ და იესია, ხუთნი, მთავარნი ყოველნი,"},"4":{"verse":4,"text":"და მათ თანა ნათესავთაებრ მათთა სახლად ტომთა მათთა ძლიერნი წყობასა ბრძოლისასა ოცდაათექუსმეტ ათას, რამეთუ განიმრავლეს ცოლები და ძეები."},"5":{"verse":5,"text":"და ძენი მათნი ყოველთა მიმართ ტომთა ისაქარისათა ძლიერნი ძალითა, ოთხმეოცდაშჳდ ათას იყო რიცხჳ მათ ყოველთა."},"6":{"verse":6,"text":"და ძენი ბენიამენისნი: ბალე და ქობორ და იადიელ, სამნი."},"7":{"verse":7,"text":"ძენი ბალესნი: ეასებონ, და ოზი, და ოზიელ და იარიმუთ და ური, ხუთნი ესე მთავარნი სახლთა მამულთანი ძლიერნი ძალითა და რიცხჳ მათი ოცდაორ ათას და ოცდათორმეტ."},"8":{"verse":8,"text":"და ძენი ბოქოქრისნი: ზამრია, და იოას, და ელიეზერ, და ელიოენი, და ნადავ და ამარია, და იერიმოთ, და აბიუდ, და ანათოთ და ელმეთემ, ესე ყოველნი ძენი ბოქორისნი."},"9":{"verse":9,"text":"მთავარნი სახლისა მამულისა მათისანი ძლიერნი ძალითა ოც ათას და ორას."},"10":{"verse":10,"text":"და ძენი ადიელისნი: ბაალან. და ძენი ბაალანისნი: იაიოს, და ბენიამენ, და იაოთ, და ქაანა, და იეთან, და თარსის და აქისაარ."},"11":{"verse":11,"text":"ესე ყოველნი ძენი ადიელისნი, მთავარნი ტომთანი, ძლიერნი ძალითა; ათჩჳდმეტ ათას და ორას, რომელნი გამოვიდოდეს ძლიერებით ბრძოლად:"},"12":{"verse":12,"text":"და საფი და აფიმ და ძე ოვრასი. ასობ, ძე მისი - ათერ."},"13":{"verse":13,"text":"და ძენი ლეფთალიმისნი: ასელ, და გუვინი, და ისაარ, და სელუმ, ძე ბალასი."},"14":{"verse":14,"text":"და ძენი მანასესნი: ასიელ, რომელი უშვა ხარჭმან მისმან ასურმან; შვა მაქირ, მამა გაალადისი."},"15":{"verse":15,"text":"და მაქირ მოიყვანა ცოლი აფინ და სეფიმ. და სახელი დისა მისისა მოოქა, და სახელი მეორისა სალფაად, და ესხნეს სალფაადს ასულნი."},"16":{"verse":16,"text":"და შვა მოოქა, ცოლმან მაქირისმან, ძე და უწოდა სახელი მისი ფარეს; და სახელი ძმისა მისისა სოროს და ძენი ამისი - ულამ და რეკემ."},"17":{"verse":17,"text":"და ძე ულამისა: ბადან. ესენი არიან ძენი გაალადისნი, ძისა მაქირისნი, ძისა მანასესნი."},"18":{"verse":18,"text":"დამან მისმან მალექეთ უშვა ისუდ და აბიეზერ და მაოლა."},"19":{"verse":19,"text":"და იყუნეს ძენი სემირასნი: აინ, და სჳქემ, და ლაკეი და ანანიამ."},"20":{"verse":20,"text":"და ძენი ეფრემისნი: სოთოლა და ბარად, ძე მისი, ათათ, ძე მისი, ელეა, და ძე მისი, ნომეე, ძე მისი, ნაბედ, ძე მისი,"},"21":{"verse":21,"text":"სოთოლე, ძე მისი, იეზერ, ძე მისი, ელდად, ძე მისი. და მოსრნეს იგინი კაცთა გესელთა, ნაშობთა მის ქუეყანისათა, რამეთუ გარდასულ იყუნეს იგინი ტაცებად საცხოვარისა მათისა."},"22":{"verse":22,"text":"და ეგლოვდა მათ ეფრემ, მამა მათი, დღეთა მრავალთა და მოვიდეს ძმანი მისნი ნუგეშინის-ცემად მისა."},"23":{"verse":23,"text":"და შევიდა ცოლისა თჳსისა, და მუცლად-იღო, და შვა ძე, და უწოდა სახელი მისი ბარია, რამეთუ თქუა, ვითარმედ: ბოროტსა ჟამსა მეშვა, იქმნა ბოროტი სახლსა ჩემსა."},"24":{"verse":24,"text":"და ასული მისი სარრა, და სხუათა მათ ნეშტთათჳს აღაშენა ბეთორონი ქვემო კერძო და ზემო. და ძენი ოზანისნი: სეერა,"},"25":{"verse":25,"text":"და რაფე, ძე მისი, და რასეფ, და თალე, ძე მისი, და ლაადან, ძე მისი, ნაათაან, ძე მისი,"},"26":{"verse":26,"text":"ამელ, ძე მისი, ელისამა, ძე მისი,"},"27":{"verse":27,"text":"ნუნე, ძე მისი, იესუე, ძე მისი,"},"28":{"verse":28,"text":"და სამკჳდრებელი მათი და საყოფლები მათი: ბეთელი და დაბნები მისი, მზისა აღმოსავალით, და აზერი და დაბნები მისი, და სჳქემი და დაბნები მისი ვიდრე გაზადმდე და სოფლები მისი."},"29":{"verse":29,"text":"და ვიდრე ზღუარადმდე ძეთა მანასესა და დაბნები მათი, ბეთსანი და დაბნები მისი, თანაქი და დაბნები მისი, გეგალაადი და დაბნები მისი, მეგედონი და დაბნები მისი, დორი და დაბნები მისი. ამათ შინა დაემკჳდრნეს ძენი იოსებისნი, ძისა ისრაჱლისნი."},"30":{"verse":30,"text":"და ძენი ასერისნი: იორმინა და ესულ და იესუი და ბარია, და სარია - და მათი."},"31":{"verse":31,"text":"და ძენი ბარიასნი: ქაბელ, მელქიელ, ესე არს მამა ბერზეთისი."},"32":{"verse":32,"text":"და ქაბერ შვა იაფალეტი, და სომერ, და ქოთამი და სოლა, დაჲ მათი."},"33":{"verse":33,"text":"და ძენი იაფალეტისნი: ფესექი, და ნაბელი და ასითი: ესე ძენი იაფალეტისნი."},"34":{"verse":34,"text":"და ძენი სომერისნი: აქურ და ობა, და ოგა და არამ."},"35":{"verse":35,"text":"და ძენი სელამისნი, ძმისა სოფორისა: იმანა და სელეს, და ამალ."},"36":{"verse":36,"text":"და ძენი სოფასნი: სუე, არნაფარ, და სუალ, და ბარი, და იემრა,"},"37":{"verse":37,"text":"და ბასარ, და ოდ, და სამა, და სალისა, და იეთერა და აბერა."},"38":{"verse":38,"text":"და ძენი იეთერისნი: იეფინა და ფასფე და არიან."},"39":{"verse":39,"text":"ძენი ოლისნი: ორექ, ანიელ და რასია."},"40":{"verse":40,"text":"ესე ყოველნი ძენი ასერისნი: ყოველნივე მთავარნი ტომთანი რჩეულნი, ძლიერნი ძალითა, მთავარნი და წინამძღუარნი: წყობასა ბრძოლისასა კაცნი რიცხჳთ ოცდაექუს ათასნი."}},"meta":{"connection":"OGB","book_number":130,"chapter_number":7,"previous_chapter":{"connection":"OGB","book_number":130,"chapter":6},"next_chapter":{"connection":"OGB","book_number":130,"chapter":8}}}