{"chapter":{"1":{"verse":1,"text":"და ძენი იუდასნი: ფარეზ, ესრომ, ქარიმ, და ორ და უბარ."},"2":{"verse":2,"text":"დარა, ძე მისი. და სუბე შვა იეთე. და იეთე შვა აქიმე და ლაად. ესე შობანი არიან სალათისნი."},"3":{"verse":3,"text":"და ესენი ძენი არიან ეტამისნი: და იეზრაელ, და იესმა და იაბეს, და სახელი დისა მათისა ესელელფონ."},"4":{"verse":4,"text":"და ფანელ, მამა გედირისა, და ეზელ, მამა სოსანისა. ესე ძენი ორისნი, პირმშოსა ეფრათაისნი, მამისა ბეთლაემისა."},"5":{"verse":5,"text":"და საურ, მამისა თეკუესა, იყუნეს ორნი ცოლნი: აალა და ნოორა."},"6":{"verse":6,"text":"უშვა მას ნოორა: ოქსამ, და ეფად, და თემან და ასთერა. ყოველნი ესე ძენი ნორასნი."},"7":{"verse":7,"text":"და ძენი აალასნი: ასარეთი, და ასარა და ეთნან."},"8":{"verse":8,"text":"და კორე შვა ენონ და სობება. და ესე შობანი არიან ძმისა რექაბისნი, ძისა იარიმისნი:"},"9":{"verse":9,"text":"და იყო იაგაბეს უდიდებულეს ძმათა თჳსთა, და დედამან მისმან უწოდა მას სახელი იაგბეს, და თქუა: ვშევ, ვითარცა იაგბეს."},"10":{"verse":10,"text":"და ხადა იაგბეს ღმერთსა ისრაჱლისასა და თქუა: უკუეთუ კურთხევით მაკურთხო მე და განამრავლნე საზღუარნი ჩემნი, და იყოს ჴელი შენი ჩემ თანა, და ჰყო საცნაური ჩემ თანა არა დამდაბლებად ჩემდა! და მოსცა მას ღმერთმან ყოველი, რაოდენიცა ითხოა."},"11":{"verse":11,"text":"და ქალებ, მამამან ასქანასისმან, შვა მაქირ, ესე - მამა ასათონისი."},"12":{"verse":12,"text":"და ასათონ შვა ფათრეფი, და ფესეე, და თანა და მამა ქალაქისა ნაას, ძმისა ასალონისი, კენეზიანი. ესე არიან კაცნი რეფესანი."},"13":{"verse":13,"text":"და ძენი კენეზისნი: გოთონიელ და სარაია. და ძე გოთოლიისი: - ათათ."},"14":{"verse":14,"text":"და მანათი შვა გეფორა, და სარაია შვა იობაბ, მამა გერსასიმისა, რამეთუ ხურონი იყუნეს."},"15":{"verse":15,"text":"და ძენი ქალებისა იეფონესნი: ერალა, და ნაამ. და ძე არამისი: -კენეეზ."},"16":{"verse":16,"text":"და ძენი იალელისნი: ზიფი, ზეფაა, და თირა და ეზერაელი."},"17":{"verse":17,"text":"და ძენი ეზარელისნი: ეთერი, მოლარი, და ფერ. და იაღონ შვა იეთერ, და მარო, და სემაი, და იესბა, მამა სესთემონისა."},"18":{"verse":18,"text":"და ცოლმან მისმან ადა უშვა მას იარედი, მამა გედორისა, და აბერი, მამა სოქოასა, და იეთიელ, მამა ზანოისი. და ესე არიან ძენი ბეთთასი, ასულისა ფარაოსი, რომელი მოიყვანა მორედ."},"19":{"verse":19,"text":"და ძენი ცოლისა ოვდიასი, დისა ნაქემისნი, და დალია, მამა კეილაისა. და საბეგონ, მამა იომანისა, და ძენი ნაემისნი მამისა კელაისანი ტარმიკეანისანი: ესთეო და მაქათი."},"20":{"verse":20,"text":"და ძენი სემიონისნი: ამნონ და რანო და ძე ანანისი - თილონ. და ძენი ესთესნი: ბენზჰეთ და ზოქათ. და ძენი ზოქათისნი"},"21":{"verse":21,"text":"და ძენი სელონისნი, ძისა იოდასნი: ერ, მამა ლექადისა, და ლაადა, მამა მადესი, და შობანი მათნი ესთაად და აბუს, სახლსა ესობასა, და იოაკიმისა,"},"22":{"verse":22,"text":"და კაცნი ქოზიბასანი და იოასისნი სალაფინელი, რომელნი დაეშენნეს მოაბს და კუალად მოაქცინა იგინი, აბედდერინ და ათუკიიმ."},"23":{"verse":23,"text":"ესე მეკეცენი, რომელნი დაემკჳდრნეს ატალიმს და გადერს მეფისა თანა. და მეფობასა თანა მისსა განაძლიერეს იგი და დაემკჳდრნეს მუნ."},"24":{"verse":24,"text":"და ძენი სჳმეონისნი: ნამუელ და იამინ, იარიმ, ზარა, საულ,"},"25":{"verse":25,"text":"და სალიმ, ძე მისი, მაბესან, ძე მისი, ასემან, ძე მისი, მაზბან, ძე მისი,"},"26":{"verse":26,"text":"ამუელ, ძე მისი, საბუდ, ძე მისი, საქურ, ძე მისი, სემეეი, ძე მისი."},"27":{"verse":27,"text":"და სემეემისნი ძენი - ათექუსმეტ და ასულნი ექუს; და ძმათა მათთა არა ესხნეს ძენი მრავალ, და ყოველნი ნათესავნი მათნი არა განმრავლდეს, ვითარ-იგი ძენი იუდასნი."},"28":{"verse":28,"text":"და დაემკჳდრნეს ბერსაბეეს და სამაას, და მოლაადს, და სერასულას,"},"29":{"verse":29,"text":"და ბალაას, და ასომს, და სთოლად,"},"30":{"verse":30,"text":"ბათულს, და ერმას და სიკელაკს."},"31":{"verse":31,"text":"ბეთმაქაბოროს და კერძოსა სესომისისასა. და სახლი ბარუმისი -სეორიმი. ესე იყუნეს ქალაქნი მათნი ვიდრე დავითის მეფისამდე."},"32":{"verse":32,"text":"და საყოფელნი მათნი: ერამინი, და ერემონი, და თოკანი, და ესანი და თეკანი - ქალაქები ხუთი."},"33":{"verse":33,"text":"და ყოველი საყოფელები მათი გარემო ქალაქებსა ამას ვიდრე ბაალადმდე; ესე არს სამკჳდრებელი მათი და ნაწილად ხუედრებული მათი:"},"34":{"verse":34,"text":"მოსობაბი, და ამალეკი და იოსია, ძე ამასიასი."},"35":{"verse":35,"text":"და იოელ და იესუ, ძე იოსაბიასი, და ძე სარაიასი, ძე ასიელისი."},"36":{"verse":36,"text":"და ელიონეი, და იეკებ, და იასოილ, და ასაიაი, და ედიელ, და ისმაელ და ბანეა."},"37":{"verse":37,"text":"და ზოზა, ძე სეფეისი, ძისა ალონისი, ძისა იედიასი, ძისა სამარიასი, ძისა სამეასი."},"38":{"verse":38,"text":"ესე არიან, რომელნი განვიდეს სახელებითა მთავართათა ნათესავთა შორის მათთა, და სახლთა შორის მამათა მათთა განმრავლდეს ფრიად სიმრავლედ."},"39":{"verse":39,"text":"და მიიწივნეს ვიდრე გერარად, ვიდრე აღმოსავალადმდე გაისა, ძიებად საძოვარისა საცხოვართა მათთჳს."},"40":{"verse":40,"text":"და პოეს საძოვარი კეთილი და პოხილი, და ქუეყანა ვრცელი წინაშე მათსა, მშჳდობა და მყუდროება, რამეთუ ძეთაგან ქამისთანი იყუნეს მუნ პირველ დამკჳდრებულ."},"41":{"verse":41,"text":"და მოვიდეს ესენი დაწერილნი სახელით დღეთა ეზეკია მეფისა ჰურიასტანისათა, და მოსრნეს მკჳდრნი მათნი და მინელნი იგი, რომელნი პოვნეს მუნ, და შეჩუენებულ-ყუნეს იგინი ვიდრე აქა დღედმდე და დაემკჳდრნეს მათ წილ, რამეთუ საძოვარი საცხოვართა მათთათჳს იყო მუნ."},"42":{"verse":42,"text":"და მათთაგანვე, ძეთა სჳმეონისთანი, წარვიდეს მთასა სეირსა კაცნი ხუთასნი: ფალეტია და ნოადია და რაფადია და ოზიელ, ძენი ესთისნი და მთავარნი მათნი."},"43":{"verse":43,"text":"და მოსრნეს დაშთომილნი იგი ნეშტნი ამალეკისანი და დაემკჳდრნეს მუნ ვიდრე აქა დღედმდე."}},"meta":{"connection":"OGB","book_number":130,"chapter_number":4,"previous_chapter":{"connection":"OGB","book_number":130,"chapter":3},"next_chapter":{"connection":"OGB","book_number":130,"chapter":5}}}