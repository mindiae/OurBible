{"chapter":{"1":{"verse":1,"text":"ასულნი და დედოფალნი ეტყჳან სიძესა: რასა ჰხედავთ, სულამიტელნო? შორის მომავალი, ვითარცა მწყობრი ბანაკთა."},"2":{"verse":2,"text":"რაჲსა განშუენდეს კუალნი შენნი საჴამლობითა, ასულო ამინადიბისო? ნაწევრებულებაჲ წვივთა შენთაჲ, მსგავსი მელევანდისაჲ, ნაქმარ ჴელოვნისა."},"3":{"verse":3,"text":"უპე შენი - ტაკუკ წახნაგებულ, არამოკლებულ ზავებულისაგან; მუცელი შენი - ხუავი იფქლისაჲ, მოკრძალული შროშნითა;"},"4":{"verse":4,"text":"ორნი ძუძუნი შენნი, ვითარცა ორნი მარჩბივნი თიკანნი ქურციკისანი;"},"5":{"verse":5,"text":"კისერი შენი, ვითარცა გოდოლი პილოსძუალისაჲ; თუალნი შენნი, ვითარცა ტბანი ესებონისანი, ცხჳრნი შენნი, ვითარცა გოდოლი ლიბანისაჲ პირისპირ დამასკისა;"},"6":{"verse":6,"text":"თავი შენი შენ ზედა, ვითარცა კარმელი და ნათხზენი თავისა შენისა, ვითარცა პორფირი, მეფე შეკრული თანაწარმვლელთა შორის."},"7":{"verse":7,"text":"სიდიდე შენი ემსგავსა ფინიკსა და ძუძუნი შენნი ტევანთა."},"8":{"verse":8,"text":"რაბამ განშუენდი და რაბამ დასტკბა სიყუარული შუებათა შენთა?!"},"9":{"verse":9,"text":"და ვთქუ: აღვიდე ფინიკსა და ვიპყრა სიმაღლე მისი. და იყვნენ ძუძუნი შენნი, ვითარცა ტევანნი ვენაჴისანი, და ორთქლი ცხჳრთა შენთა, ვითარცა ვაშლი,"},"10":{"verse":10,"text":"სასა შენი, ვითარცა ღჳნო კეთილი. მომვლელი ძმისწულისა მიერ ჩემისა სიწრფოებად, კმასაყოფელად ბაგეთა ჩემთა და კბილთა."},"11":{"verse":11,"text":"მე ძმისწულისა ჩემისა და ჩემდა მომართ მოქცევაჲ მისი."},"12":{"verse":12,"text":"მოვედ, საყუარელო ჩემო, განვიდეთ აგარაკად, ვიქცეოდეთ დაბათა შინა;"},"13":{"verse":13,"text":"ვიმსთოთ ვენაჴთა შინა, ვიხილოთ, უკუეთუ აღყვავნა ვენაჴი, უკუეთუ აღყუავნა ბუტკოვნებაჲ, უკუეთუ აღყუავნეს ბროწეულნი. მუნ მოგცნე ძუძუნი ჩემნი შენ."},"14":{"verse":14,"text":"მანდრაგორთა შენთა გამოსცეს სულნელებაჲ და კართა ზედა ჩუენთა შენნი მწუერვალნი ხეთანი, ახალნი ძუელთა თანა, რომელი მომცა დედამან ჩემმან, ძმისწულო ჩემო, დაგიმარხო შენ."}},"meta":{"connection":"OGB","book_number":260,"chapter_number":7,"previous_chapter":{"connection":"OGB","book_number":260,"chapter":6},"next_chapter":{"connection":"OGB","book_number":260,"chapter":8}}}