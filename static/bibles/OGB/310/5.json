{"chapter":{"1":{"verse":1,"text":"მოიჴსენე, უფალო, რაჲ გუეყო ჩუენ. მოიხილე და იხილე ყუედრება ჩუენი."},"2":{"verse":2,"text":"სამკჳდრებელი ჩუენი გარდაიქცა სხუათად, სახლნი ჩუენნი უცხოთად."},"3":{"verse":3,"text":"ობოლ ვიქმნენით, ვითარცა არმქონებელნი მამასა. დედანი ჩუენნი ვითარცა ქურივნი."},"4":{"verse":4,"text":"წყალსა ჩუენსა ვეცხლითა ვსუემდით, დღეთაგან ჩუენთა შეშათა ჩუენთა საცვალებელითა"},"5":{"verse":5,"text":"მოვიღებდით ქედსა ზედა, ვიდევნენით, დავშუერით, ვერ განვისუენეთ."},"6":{"verse":6,"text":"ეგჳპტემან მისცა ჴელი ასსურს განსაძღებელად პურითა."},"7":{"verse":7,"text":"მამათა ცოდეს, და არა არიან და ჩუენ უსჯულოებათა მათთა მოვიხუამთ."},"8":{"verse":8,"text":"მონანი გუეუფლნეს ჩუენ, დაჴსნა არა არს ჴელისაგან მათისა."},"9":{"verse":9,"text":"სულთა ჩუენთა შორის მოვიღოთ პური ჩუენი, პირისაგან მახჳლისა უდაბნოსაჲსა."},"10":{"verse":10,"text":"ტყავი ჩუენი, ვითარცა თორნე, დამრუმნა. შეიოჭა პირისაგან ნიავქარისა სიყმილისაჲსა."},"11":{"verse":11,"text":"დედანი სიონს შინა დაამდაბლნეს და ქალწულნი ქალაქთა შორის იუდაჲსათა."},"12":{"verse":12,"text":"მთავარნი ჴელებითა მათითა დამოეკიდნეს, პირნი მოხუცებულთანი არა ადიდნეს."},"13":{"verse":13,"text":"რჩეულნი წისქჳლთა შინა ფქჳდეს, და ჭაბუკნი ძელთა ზედა ჯუარს-ეცუნეს."},"14":{"verse":14,"text":"მოდევნებულნი ბჭისაგან დასცხრეს, და რჩეულნი ფსალმუნთა მათთაგან დაეცნეს."},"15":{"verse":15,"text":"დაირღუა სიხარული გულისა ჩვენისაჲ, გარდაიქცა გლოად მწყობრი ჩუენი."},"16":{"verse":16,"text":"იგლოვა გჳრგჳნმან თავისა ჩუენისამან. ვაჲ ჩუენ, რამეთუ ვცოდეთ."},"17":{"verse":17,"text":"ამისთჳს იქმნა სალმობიერ გული ჩუენი. ამისთჳს დაბნელდეს თუალნი ჩუენნი"},"18":{"verse":18,"text":"მთასა ზედა სიონსა, რამეთუ უჩინო იქმნა, მელთა განვლეს მის შორის."},"19":{"verse":19,"text":"ხოლო შენ, უფალო, საუკუნომდე მკჳდრ ხარ. საყდარი შენი ნათესავად და ნათესავად."},"20":{"verse":20,"text":"რაჲსათჳს სრულიად დამივიწყენ ჩუენ? დაგჳტევებ ჩუენ სიგრძედ დღეთად."},"21":{"verse":21,"text":"მოგუაქციენ ჩუენ შენდა მომართ, უფალო, და მოვიქცეთ, და განაახლენ დღენი ჩუენნი, ვითარცა წინაწარ,"},"22":{"verse":22,"text":"რამეთუ განმთხეველმან განმთხიენ ჩუენ, განჰრისხენ ჩუენ ზედა ვიდრე ფრიად."}},"meta":{"connection":"OGB","book_number":310,"chapter_number":5,"previous_chapter":{"connection":"OGB","book_number":310,"chapter":4},"next_chapter":null}}