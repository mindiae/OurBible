{"chapter":{"1":{"verse":1,"text":"და იქმნა სიტყუაჲ უფლისაჲ ჩემდამო მეტყველი:"},"2":{"verse":2,"text":"და შენ, ძეო კაცისაო, რაჲმცა ეყო ხესა ვენაჴისასა ყოველთაგან ნერგთა მყოფთა ხესა შორის მაღნარისათა?"},"3":{"verse":3,"text":"უკუეთუ მოიღონ მისგან ძელი შესაქმედ საქმარისა, მოიღონ მისგან მანაჲ დაკიდებად ყოველი ჭურჭელი მის ზედა?"},"4":{"verse":4,"text":"თჳნიერ ცეცხლისა მიეცეს განსალეველად, წლითიწლადსა განწმენდასა მისსა განჰლევს ცეცხლი და მოაკლებს სრულიად; ნუ საჴმარ იყოს საქმრად?"},"5":{"verse":5,"text":"და არცა მერმე ყოფასაღა მისსა ყოვლად სრულიად არა იყოს საქმრად, რამეთუ ცეცხლმან ღათუ განლიოს იგი სრულიად, უკუეთუ შეიქმნას საქმრად მერმე?"},"6":{"verse":6,"text":"ამისთჳს ვთქუა, - ამათ იტყჳს ადონაი უფალი, - ვითარსახედ ხე ვენაჴისაჲ ხეთა შორის მაღნარისათა, რომელი მივეც ცეცხლსა განსალევნელად იგი, ეგრეთ მივსცნე მკჳდრნი იერუსალჱმს შინა."},"7":{"verse":7,"text":"და მივსცე პირი ჩემი მათ ზედა; ცეცხლისაგან გამოვიდენ და ცეცხლმან შეჭამნეს იგინი; და ცნან, ვითარმედ მე ვარ უფალი განმტკიცებასა შინა პირისა ჩემისასა მათ ზედა."},"8":{"verse":8,"text":"და მივსცე ქუეყანაჲ უჩინოსაქმნელად მათ წილ, რომლითა დაეკუეთნეს შეცოდებითა, - იტყჳს ადონაი უფალი."}},"meta":{"connection":"OGB","book_number":330,"chapter_number":15,"previous_chapter":{"connection":"OGB","book_number":330,"chapter":14},"next_chapter":{"connection":"OGB","book_number":330,"chapter":16}}}