{"chapter":{"1":{"verse":1,"text":"მას დღესა შინა იყოს ყოველი ადგილი წყარო განღებულ სახლსა დავითისსა და მკჳდრთა იერუსალჱმისათა გარდასაძრველად და ცოდვილთათჳს დასაპკურებლად."},"2":{"verse":2,"text":"და იყოს მას დღესა შინა, - იტყჳს უფალი საბაოთ, - მოვსპო სახელები კერპთაჲ ქუეყანისაგან და არღა მერმე იყოს ჴსენებაჲ მათი და ცრუწინაჲსწარმეტყუელნი და სული არაწმიდაჲ აღვიღო ქუეყანისაგან."},"3":{"verse":3,"text":"და იყოს, უკეთუ იწინაჲსწარმეტყუელოს კაცმან მერმე და თქუას მისსა მიმართ მამამან მისმან და დედამან მისმან: არ ცოცხალ იყო, რამეთუ ტყუილი ჰზრახე სახელითა უფლისაჲთა; და დააყენონ იგი მამამან მისმან და დედამან მისმან, მშობელთა მისთა, წინაჲსწარმეტყუელებასა შინა მისსა."},"4":{"verse":4,"text":"და იყოს მას დღესა შინა, სირცხჳლეულ იქმნენ წინაჲსწარმეტყუელნი, თითოეული ხილვისაგან თჳსისა, წინაჲსწარმეტყუელებასა შინა მისსა და შეიმოსონ ტყავი შავი ბალნისა ტყუილისა წილ."},"5":{"verse":5,"text":"და თქუას: არა ვარ მე წინაჲსწარმეტყუელი მით, რამეთუ კაცი ქუეყანისმოქმედი ვარ მე, რამეთუ კაცმან მშვა მე სიჭაბუკით ჩემითგან."},"6":{"verse":6,"text":"და ვთქუ მისდა მიმართ: რაჲ არს წყლულნი ეგე საშუალ ჴელთა შენთა? და თქუა: რომლითა ვიწყალ სახლსა შორის საყუარელისა ჩემისასა."},"7":{"verse":7,"text":"მახჳლი აღდგებინ მწყემსსა ზედა ჩემსა და მამაცსა ზედა მოქალაქესა მისსა, - იტყჳს უფალი, ყოვლისა მპყრობელი: დაეც მწყემსი და განიბნინენ ცხოვარნი! და მივავლინო ჴელი ჩემი მწყემსთა ზედა."},"8":{"verse":8,"text":"და იყოს მას დღესა შინა, - იტყჳს უფალი, - ყოველსა შორის ქუეყანასა, ორნი ნაწილნი მის შორის მოისპნენ და მოაკლდენ, ხოლო მესამე დაშთეს მის შორის."},"9":{"verse":9,"text":"და განვავლო მესამედი ცეცხლისა მიერ და განვაჴურვნე იგინი, ვითარცა განჴურდების ვეცხლი, და გამოვცადნე იგინი, ვითარცა გამოიცდების ოქროჲ: ესრეთ უწოდდეს სახელსა ჩემსა და მე ვისმინო მისი და ვთქუა: ერი ჩემი არს ესე, და მან თქუას: უფალი ღმერთი ჩემი ხარი შენ."}},"meta":{"connection":"OGB","book_number":450,"chapter_number":13,"previous_chapter":{"connection":"OGB","book_number":450,"chapter":12},"next_chapter":{"connection":"OGB","book_number":450,"chapter":14}}}