{"chapter":{"1":{"verse":1,"text":"ესე წიგნი შესაქმისა კაცთასა, რომელსა დღესა შექმნა ღმერთმან ადამ ხატებად ღმრთისა."},"2":{"verse":2,"text":"შექმნა იგი, მამაკაცად და დედაკაცად შექმნნა იგინი."},"3":{"verse":3,"text":"ხოლო ცხოვნდა ადამ ორას ოცდაათ წელ და შვა სახოვნებისაებრ თჳსისა და ხატებისაებრ თჳსისა. და სახელ-სდვა სახელი მისი სით."},"4":{"verse":4,"text":"ხოლო იქმნნეს დღენი ადამისნი შემდგომად შობისა სეითისა შვიდას წელ და შვნა ძენი და ასულნი."},"5":{"verse":5,"text":"და იქმნნეს ყოველნი დღენი ადამისნი, რომელთა ცხოვნდა ცხრაასოცდაათ წელ და მოკუდა."},"6":{"verse":6,"text":"ხოლო ცხოვნდა სით ორას და ხუთ წელ. და შვა ენოს."},"7":{"verse":7,"text":"და ცხოვნდა სით შემდგომად შობისა ენოსისა შვიდსა და შვიდ წელ და შვნა ძენი და ასულნი."},"8":{"verse":8,"text":"და იქმნნეს ყოველნი დღენი სეითისნი ცხრაასდაათორმეტ წელ და მოკუდა,"},"9":{"verse":9,"text":"და ცხოვნდა ენოს ასოთხმეოცდაათ წელ. და შვა კაინან."},"10":{"verse":10,"text":"და ცხოვნდა ენოს შემდგომად შობისა მის კაინანისსა შვიდასათხუთმეტ წელ. და შვნა ძენი და ასულნი."},"11":{"verse":11,"text":"და იქმნნეს ყოველნი დღენი ენოსისნი ცხრაასდახუთ წელ და მოკუდა."},"12":{"verse":12,"text":"და ცხოვნდა კაინან ასსამეოცდაათ წელ. და შვნა მალელეილ."},"13":{"verse":13,"text":"და ცხოვნდა კაინან შემდგომად შობისა მის მალელეილისსა შვიდასორმეოც წელ. და შვნა ძენი და ასულნი."},"14":{"verse":14,"text":"და იქმნა ყოველნი დღენი კაინანისნი ცხრაასდაათ წელ. და მოკუდა."},"15":{"verse":15,"text":"და ცხოვნდა მალელეილ ასსამეოცდახუთ წელ და შვა იარედ."},"16":{"verse":16,"text":"და ცხოვნდა მალელეილ შემდგომად შობისა მის იარედისსა შვიდასოცდაათ წელ. და შვნა ძენი და ასულნი."},"17":{"verse":17,"text":"და იქმნეს ყოველნი დღენი მალელეილისნი. შვიდასოთხმეოცდაათხუთმეტ წელ და მოკუდა."},"18":{"verse":18,"text":"და ცხოვნდა იარედ ასსამეოცდაორ წელ და შვა ენუქ."},"19":{"verse":19,"text":"და ცხოვნდა იარედ შემდგომად შობისა მის ენუქისსა შვიდას წელ. და შვნა ძენი და ასულნი."},"20":{"verse":20,"text":"და იქმნნეს ყოველნი დღენი იარედისნი რვაასსამეოცდაორ წელ და მოკუდა."},"21":{"verse":21,"text":"და ცხოვნდა ენუქ ასსამეოცდახუთ წელ. და შვა მათუსალა."},"22":{"verse":22,"text":"ხოლო სათნო ეყო ენუქ ღმერთსა. და ცხოვნდა ენუქ შემდგომად შობისა მის მათუსალასა ორას წელ და შვნა ძენი და ასულნი."},"23":{"verse":23,"text":"და იქმნნეს ყოველნი დღენი ენუქისნი სამასსამეოცდახუთ წელ."},"24":{"verse":24,"text":"და სათნო ეყო ენუქ ღმერთსა და არა იპოვა, რამეთუ გარდაცვალა იგი ღმერთმან."},"25":{"verse":25,"text":"და ცხოვნდა მათუსალა ასსამეოცდაშვიდ წელ. და შვა ლამექ."},"26":{"verse":26,"text":"და ცხოვნდა მათუსალა შემდგომად შობისა მის ლამექისა. შვიდასოთხმეოცდაორ წელ. და შვნა ძენი და ასულნი."},"27":{"verse":27,"text":"და იქმნნეს ყოველნი დღენი მათუსალასნი, რომელთა ცხოვნდა, ცხრაასსამეოცდაცხრა წელ. და მოკუდა."},"28":{"verse":28,"text":"და ცხოვნდა ლამექ ასოთხმეოცდარვა წელ და შვა ძე."},"29":{"verse":29,"text":"და უწოდა სახელი მისი ნოე მეტყუელმან:ამან განმისუენოს ჩუენ საქმეთაგან ჩვენთა და მწუხარებათაგან ჴელთა ჩუენთასა და ქუეყანისაგან, რომელი დაწყევა უფალმან ღმერთმან ჩუენმან."},"30":{"verse":30,"text":"და ცხოვნდა ლამექ შემდგომად შობისა მის ნოესსა. ხუთასსამეოცდახუთ წელ და შვნა ძენი და ასულნი."},"31":{"verse":31,"text":"და იქმნნეს ყოველნი დღენი ლამექისნი შჳდასორმეოცდააცამეტ წელ და მოკუდა."},"32":{"verse":32,"text":"და იყო ნოე წელიწადთა ხუთასთა. და შვნა ნოე სამნი ძენი: სემ, ქამ და იაფეთ."}},"meta":{"connection":"OGB","book_number":10,"chapter_number":5,"previous_chapter":{"connection":"OGB","book_number":10,"chapter":4},"next_chapter":{"connection":"OGB","book_number":10,"chapter":6}}}