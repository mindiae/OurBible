{"chapter":{"1":{"verse":1,"text":"ესე შობანი ძეთა ნოესთანი: სემ, ქამ და იაფეთ. და იყვნეს მათდა ძენი შემდგომად წყლით რღუნისა."},"2":{"verse":2,"text":"ძენი იაფეთისანი ღამერ, და მაგოგ, და მადიმ, და ავან და ელიოსან, და თობელ და მოსოქ და თირას."},"3":{"verse":3,"text":"და ძენი ღამერისანი: ასქანაზ და რიფათ და თორღამა."},"4":{"verse":4,"text":"და ძენი ავანისნი: ელისა და თარშის კიტელნი."},"5":{"verse":5,"text":"როდელნი, ამათგან განიყვნეს ჭალაკნი წარმართთანი ქუეყანასა მათსა, თჳთეულნი ენად-ენად ტომთა შინა მათთა და ნათესავთა შინა მათთა."},"6":{"verse":6,"text":"ხოლო ძენი ქამისნი: ხუს, და მესარაიმ, ფუდ და ქანან."},"7":{"verse":7,"text":"ხოლო ძენი ხუსისნი: სავა, და ლვილატ, და სავათა, და რეღმაჲ და სავაკათა, ხოლო ძენი რეღმასნი: სავან და დათან."},"8":{"verse":8,"text":"ხოლო ხუს შვა ნებაროთ. ამან იწყო გმირ-ყოფად ქვეყანასა ზედა."},"9":{"verse":9,"text":"ესე იყო გმირი მონადირე წინაშე უფლისა ღმრთისა."},"10":{"verse":10,"text":"და იქმნა დასაბამ მეფობისა მისისა ბაბილონი, ორექი, აქადი და ტალანი ქუეყანასა სენარისსა."},"11":{"verse":11,"text":"ქუეყანისა მისგან გამოვიდა ასურ და აღაშენა ნინევი, და ქალაქი რომოთი, და ხალანი."},"12":{"verse":12,"text":"და დასე, საშუალ ნინევისა და საშუალ ხალანისა, ესე ქალაქი დიდი."},"13":{"verse":13,"text":"და მესარიმ შვნა ლუდიიმელნი, და ემატიიმელნი, და ლავიიმელნი, და ნეფთალიმილნი."},"14":{"verse":14,"text":"და პატროსონიმელნი და ხასლორიმელნი, ვინა გამოვიდა მიერ ფილისტიმ და კაფთორიიმელნი."},"15":{"verse":15,"text":"ხოლო ქანან შვა სიდონ პირმშოდ და ქეტელი."},"16":{"verse":16,"text":"და იებოსლელი, და ამორეველი, და გერგესეველი."},"17":{"verse":17,"text":"და ეველი, და არუკეველი, და ასენეველნი."},"18":{"verse":18,"text":"და არადელნი, და სამარეელნი, და ამათეფელნი და ამაათი, შედგომად მათსა განეთესნეს, ტომნი ქანანელთანი."},"19":{"verse":19,"text":"და იქმნნეს საზღვარნი ქანენელთანი სიდონისაგან და ვიდრე შესლვადმდე გერარად და ღაზად, და ვიდრე შესლვადმდე სოდომად და გომორად."},"20":{"verse":20,"text":"ადად და სებვომად - ესე ძენი ქამისნი ტომთა შინა მათთა და ენათა მათთა და სოფელთა მათთა."},"21":{"verse":21,"text":"და სემისსა იშუნეს მის-და-ცა მამისა ყოველთა ძეთა ებერისთასა, ძმისა იაფეთისა, ძმისა უხუცესისა."},"22":{"verse":22,"text":"ძენი სემისნი: ალიმ, და ასსურ, და არფაქსად, და ლუდდა, არამ და კაინან."},"23":{"verse":23,"text":"და ძენი არამისნი: ოს, და იულ, და ღათერ და მოსოხ."},"24":{"verse":24,"text":"და არფაქსად შვა სალაჲ. და სალა შვა ებერ."},"25":{"verse":25,"text":"და ებერისსა იშვნეს ორნი ძენი: სახელი ერთისა მის ფალეკ, რამეთუ დღეთა მისთა განინაწილა ქუეყანა და სახელი ძმისა მისისა იეკტან."},"26":{"verse":26,"text":"ხოლო იეკტან შვა ელმოდად, და სალეფ, და ასარმოთ, და იერარ."},"27":{"verse":27,"text":"და დორრა, და ღაზილ, და დეკლაჲ."},"28":{"verse":28,"text":"და გებარ, და აბიმეილ, და სავარ."},"29":{"verse":29,"text":"და უფირ, და ევილატ, და იობაბ ესე ყოველნი - ძენი იეკტანისნი."},"30":{"verse":30,"text":"და იქმნა დამკჳდრებაჲ მათი მასისითგან ვიდრე მოსულადმდე სოფირად, მთად აღმოსავლისად."},"31":{"verse":31,"text":"ესე ძენი სემისნი - ტომთა შინა მათთა, სოფელთა შინა მათთა და ნათესავთა შინა მათთა."},"32":{"verse":32,"text":"ესე ტომნი ძეთა ნოესთანი ნათესაობათაებრ მათთა თესლისაებრ მათისა. ამათგან განეთესნეს ჭალაკნი ნათესავთანი ქუეყანასა ზედა შემდგომად წყლით რღუნისა."}},"meta":{"connection":"OGB","book_number":10,"chapter_number":10,"previous_chapter":{"connection":"OGB","book_number":10,"chapter":9},"next_chapter":{"connection":"OGB","book_number":10,"chapter":11}}}